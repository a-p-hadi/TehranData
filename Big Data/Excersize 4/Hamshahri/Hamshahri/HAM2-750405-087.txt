{"title":"تازه ترين خبرها از جام ملت هاي اروپا","text":". واحد رسانه هاي خارجي: آريگوساچي مربي تيم ملي فوتبال ايتاليا براي اولين بار پس از شكست تيمش در جام ملتهاي اروپا در يك مصاحبه مطبوعاتي شركت كرد و علل شكست تيم ايتاليا را بيان كرد. ساچي گفت: ما قرباني قهرماني تيم يوونتوس در جام باشگاههاي اروپاو ديدارهاي سنگين و پرتعداد كالچو شديم. بازيكنان يوونتوس از نظرروحي و فيزيكي بسيار خسته بودند و تيم ما را فلج كردند. به عنوان مثال آلساندرو دل پيرو اميد اول من بود اما در بازي اول دچار افت شديد بدني شد و ديگر به خود اجازه ندادم تا وي را در تركيب اصلي تيم قرار دهم. دل پيرو كه به جاي روبرتو باجو به تيم ملي دعوت شده بود هرگزنتوانست انتظارات ساچي را برآورده سازد. با اين حال ساچي در مورداين بازيكن جوان مي گويد: او فوتبال را بسيار زيبا بازي مي كند و تيم ملي ايتاليا همواره به او نياز خواهد داشت. o كريستف دوگاري مهاجم تيم ملي فوتبال فرانسه به دليل مصدوميت شديد از ناحيه زانو قادر به همراهي تيم ملي كشورش در ادامه رقابتهاي جام ملتهاي اروپا نخواهد بود. دوگاري در جريان ديدار باهلند پس از برخورد با ميشل ريزاگر به شدت صدمه ديد و روانه بيمارستان شد. دوگاري گفت: ريزاگر در اين برخورد بي تقصير بود و من چوباحساسات خود را خوردم. دوگاري كه قرار است تا فصل آينده در تيم آ. ث. ميلان به بازي بپردازدبه مدت چهار هفته از ميادين فوتبال بدور خواهد بود. o خاوير كلمنته مربي تيم ملي فوتبال اسپانيا از پل گاسكوين بازيكن جنجالي تيم انگليس به شدت انتقاد كرده است. كلمنته گفت: مربيان تيم انگليس بايد به گاسكوين آموزش دهند تادر زمان پخش سرود ملي حريف، مانند يك انسان باشخصيت با احترام بايستد و به آن سرود گوش فرا دهد. گاسكوين در زماني كه سرود ملي كشور اسپانيا نواخته مي شد به نرمش پرداخت كه اين موضوع باعث اعتراض بازيكنان و مربي تيم اسپانيا شد. o بابي رابسون مربي جديد تيم بارسلونا با حضور در رقابتهاي جام ملتهاي اروپا قصد دارد تابازيكنان مورد نياز خود را بخدمت گيرد. رابسون در اين رابطه گفت: ما در تيم بارسلونا نياز به چند بازيكن كليدي داريم كه بايد از كشورهاي خارجي تامين شوند كه اولين آنهاآندرياس كوپكه از آلمان بود. o يورگن كلينزمن كاپيتان تيم ملي فوتبال آلمان به دليل پارگي عضله پا در مرحله نيمه نهايي بازي ها حضور نخواهد داشت او در پيروزي دوبر يك تيم فوتبال آلمان برابر كرواسي مجبور شد در نيمه اول زمين راترك كند. كلينزمن به دليل آسيبديدگي نمي تواند خود را به بازي روزچهارشنبه برابر انگليس برساند. فردي بوبيك نيز ديگر غايب اين ديدارخواهد بود. o در حال حاضر از مجموع ديدارهاي انجام شده بازيهاي فوتبال جام ملتهاي اروپاآلن شيرر از انگليس با به ثمر رساندن چهار گل بهترين گلزن بازي هاست. ساير گلزنان عبارتند ازبرايان لادروپ از دانمارك، هريستو استويچكوف از بلغارستان، يورگن كلينزمن از آلمان دور سوكه ازكرواسي كه هر يك سه گل به ثمر رسانده اند. تري شرينگهام از انگليس ماتياس سامر از آلمان و پيرلوئيجي كاسيراگي از ايتاليا نيز موفق به زدن دوگل شده اند."}