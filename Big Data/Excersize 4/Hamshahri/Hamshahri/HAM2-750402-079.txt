{"title":"فوتبال جام حذفي كشور اولين شگفتي، سپاهان وپلي اكريل حذف شدند","text":"سرويس ورزشي: مسابقه هاي فوتبال جام حذفي كشور روز گذشته در مرحله يك شانزدهم دنبال شد. در مشهد، بهمن كرج با يك گل ابومسلم را شكست داد تا ناكاميهاي اين تيم كه در بين تيم هاي مشهدي بيشترين هزينه را كرده است تكميل شودبهمن در مرحله رفت نيز با سه گل ابومسلم را شكست داده بود. در اهواز فولاد جنوب دو بر صفرتراكتورسازي را مغلوب كرد اماچون در تبريز با سه گل شكست خورده بود، تراكتورسازي راهي مرحله يك هشتم شد. در اهواز، استقلال سپاسد بارديگر نساجي مازندران را برد وراهي مرحله بعد شد، در شيرازنيز برق با نتيجه پنج بر صفرشاهين بوشهررا شكست داد، برق در بوشهر نيز تيم شاهين را برده بود و با قدرت راهي مرحله بعد شد در ورزشگاه آزادي استقلال تهران در غياب ملي پوشان خود فجر سپاه اروميه با نتيجه يك بر يك متوقف شد اما چون در اروميه دو بر صفر حريف را برده بود راهي مرحله بعد شد. گل فجر را جعفر الماسي زد ومحمدرضا مدانپور گل تيم استقلال را به ثمر رساند. در اصفهان، پلي اكريل و شاهين اهواز به تساوي يك بر يك رسيدند واولين شگفتي جام حذفي رقم خورد و پلي اكريل دسته اولي حذف شد. بازي رفت دو تيم در اهواز با نتيجه دو بر يك بسود شاهين خاتمه يافته بود. در تبريز نيز سپاهان ديگر تيم اصفهاني حذف شد تا در جام حذفي اصفهانيها ناكامترين تيمها باشند. شهرداري تيم دسته دوم بامربيگري بيژن ذوالفقارنسبسه بر يك سپاهان را مغلوب كرد. در بازي رفت سپاهان دو بر يك پيروز شده بود."}