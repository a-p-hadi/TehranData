{"title":"با احضار سفير تركيه به وزارت امور خارجه ايران به دولت تركيه اخطار داد","text":"چرخبالهاي ترك به حريم هوايي ايران تجاوز كردند. سرويس سياسي: در پي تجاوز دو فروند هلي كوپتر ارتش تركيه به حريم هوايي جمهوري اسلامي ايران وپرتاب چند راكت كه منجر به شهادت 6تن و مجروح شدن 15 تن از مرزنشينان كشورمان شد وزارت امورخارجه جمهوري اسلامي ايران با احضار سفير تركيه مراتب اعتراض شديد خود رانسبت به اين عمل ابراز داشت و خواستار توضيح سريع مقامات تركيه درمورد اين اقدام شد. سفير تركيه نيز با ابراز تاسف از اين حادثه مراتب بي اطلاعي خود را بيان كرد و فرصت خواست تا با كسب اطلاع از دولت متبوع خود توضيحات لازم را به مقامات جمهوري اسلامي ايران ارائه دهد. به دنبال بروز اين حادثه گروهي از اهالي روستاهاي بخش سيلوانا وخانواده هاي شهيدان و مجروحان اين واقعه با اجتماع در مقابل بيمارستان شهيد عارفيان اروميه خواستار رسيدگي مجامع بين المللي به اين جنايت هولناك تركيه شدند. يادآور مي شود كه در بهمن ماه سال 72 نيز يازده فروندهواپيماي جنگي تركيه در منطقه سردشت اقدام به بمباران منطقه كردند كه در آن حملات 9 تن شهيدو حدود بيست نفر مجروح شدند. دولت تركيه كه بمباران سال 72را به بهانه تعقيب گروههاي مخالف انجام داده بود در آن زمان رسما از دولت جمهوري اسلامي ايران عذرخواهي كرد"}