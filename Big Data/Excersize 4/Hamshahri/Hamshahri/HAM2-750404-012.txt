{"title":"ارزيابي كارشناسان بخش صنعت از آثارپيوستن ايران سازمان تجارت جهاني","text":"سرويس اقتصادي: پس از ماهها بررسي و مطالعه از سوي دست اندركاران بخش صنعت كشور، بعضي از نتايج عضويت ايران در سازمان تجارت جهاني منتشر شد. به گزارش خبرنگار ما نتايج اين بررسي نشان مي دهد، نرخ تراز تجاري زيربخشهاي صنعتي وهمچنين كل بخش صنعت پس ازپيوستن ايران به سازمان تجارت جهاني از رشد منفي برخوردار خواهد شد. پس از پيوستن ايران به اين سازمان در يك دوره 20 ساله به طورمتوسط سالانه 57صدم درصد به كسري تراز تجاري كل بخش صنعت افزوده خواهد شد. اين خبر مي افزايد: در مقابل پس از پيوستن ايران به سازمان تجارت جهاني، ميزان صادرات كليه زيربخشهاي صنعتي افزايش خواهد يافت و درمجموع در يك دوره 20ساله، سالانه حدود 3 درصد برصادرات بخش صنعت افزوده خواهد شد. همچنين ارزش كالاهاي موردنيازبخش صنعت كه از طريق واردات تامين مي شود، هرساله 62 صدم درصد افزايش مي يابد. در موردصادرات حقيقي، اين رقم 4درصدخواهد بود و تراز تجاري حقيقي در كل بخش 61صدم درصددر سال كاهش خواهد يافت و بركسري آن افزوده خواهد شد. براساس اين گزارش عضويت درسازمان تجارت، سبب بهبودوضعيت زيربخش صنايع محصولات كاني غيرفلزي از لحاظ شاخص مزيت نسبي مي شود، اماسايربخشها زيان خواهند ديد. مطالعات نشان مي دهد، علت بدتر شدن وضع تراز تجاري زيربخشهاي صنعتي، فزوني بسيارزياد واردات برصادرات در اين زيربخشهاست."}