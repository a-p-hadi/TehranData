{"title":"تعيين قلمرو تحقيقات امر تحقيق راهدفمند مي سازد","text":". سرويس علمي فرهنگي: اجراي مصوبه تعيين قلمرو تحقيقات امر تحقيق راهدفمند مي سازد. دكتر رضا مكنون دبير شوراي پژوهشهاي علمي كشور صبح ديروزدرنوزدهمين گردهمايي معاونان پژوهشي دانشگاهها و روساي مراكزتحقيقاتي كشور با بيان اين مطلب افزود: هدف ازتصويب اين طرح كه به دستگاههاي اجرايي ابلاغ خواهد شد آن است كه مشخص شود كدام كارتحقيقي است و كدام كار خارج از حوزه تحقيق. بنابراين در بخش هاي تحقيقاتي مثلا در جهادسازندگي كه فعاليت هاي توليدي نيز انجام مي دهند، قلمرو تحقيق از توليد جدا مي شود. وي درباره طرح ابهامات در مورداسلامي كردن دانشگاهها گفت: تاكيدمقام معظم رهبري بر برنامه ريزي سازمان يافته و فكر شده و مدون درارتباط با اسلامي كردن دانشگاهها بوده است، بنابراين نبايد نگران برداشت هاي سطحي يا فكر نشده بود. وي گفت: اولين قدم در اين راه مي تواند تعريف درست ابعاد مساله اسلامي شدن دانشگاهها و شناخت عناصر اصلي و زمينه هاي موجود و موردنظر كه نياز به تحقيق و مطالعه دارند، باشد. در اين گردهمايي دكتراحمدي عضو شوراي عالي انقلاب فرهنگي نيز سخنراني كرد."}