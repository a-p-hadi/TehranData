{"title":"5 كشته و مجروح حادثه تصادف","text":"برخورد شديد دو خودرو بامداد ديروز در جاده دماوند 5 كشته و مجروح بر جاي گذاشت. به گزارش روابط عمومي سازمان آتش نشاني پيكان سواري شماره 46947تهران 42 با 5 نفرسرنشين مقابل شركت چاپ افست در جاده دماوندبه علت نامعلومي با يكدستگاه كاميون تريلي شماره 21734 اصفهان 92برخورد كرد. در جريان اين حادثه يكنفر بنام حسن محمدي 38 ساله درلحظات اوليه جان سپرد و 4 تن ديگر از سرنشينان پيكان(سيد مصطفي روحاني 45ساله، محمد حسين حسيني 14ساله، علي محمدي 8 ساله وسيدعلي حسيني 13 ساله)به شدت مجروح شدند. آسيبديدگان توسطنيروهاي امداد و نجات 9 و 32 سازمان از ميان آهن پاره هاي پيكان خارج و به بيمارستان انتقال يافتند."}