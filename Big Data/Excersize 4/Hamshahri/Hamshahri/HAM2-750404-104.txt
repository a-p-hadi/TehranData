{"title":"فوتبال مقدماتي جام ملتهاي آسيا شش تيم به مرحله نهايي صعودكردند","text":"سرويس ورزشي: تيم ملي فوتبال اندونزي با قرارگرفتن درصدر جدول گروه چهار به مرحله نهايي مسابقه هاي فوتبال جام ملتهاي آسيا راه يافت. تيم ملي فوتبال اندونزي ششمين تيمي بود كه از طريق مسابقه هاي فوتبال مقدماتي راهي مرحله نهايي شد. پيش از اين ايران، كويت، چين، عربستان و ازبكستان نيز جواز حضور درمرحله نهايي را بدست آوردند و هنوز وضعيت چهار گروه ديگر مشخص نشده است. در گروه يك تيمهاي كره جنوبي، ويتنام، تايوان و گوام حضوردارندو بازيهاي آن از تاريخ چهاردهم مرداد ماه سال جاري آغاز مي شود. تايلند، سنگاپور، مالديو وبرمه در گروه سوم هستند و بازيهاي خود را از پنج شنبه اين هفته شروع مي كنند. در روز اول اين رقابتها، تايلند به ديدار مالديو مي رود و برمه باسنگاپور بازي مي كند. تمامي بازيهاي اين گروه در بانكوك انجام مي شود. در گروه ششم تيمهاي عراق، بنگلادش، اردن و پاكستان به ميدان مي روندو تاريخ شروع آن هفدهم مرداد ماه است. تمامي بازيهاي گروه در امان مركز اردن برگزار مي شود. بازيهاي گروه هفتم كه متشكل از تيمهاي قطر، سوريه وقزاقستان است، در نيمه راه قرار دارد و درحال حاضر سوريه با پيروزي دوبر صفربر قزاقستان در صدرايستاده است. در ادامه اين رقابتها جمعه اين هفته، هشتم تيرماه در دوحه تيم ملي قطر ميزبان سوريه است. قطر در تنها بازي كه انجام داده با يك گل مغلوبقزاقستان شده است. شايان ذكر است كه دو تيم امارات(ميزبان)و ژاپن(قهرمان دوره قبل)بدون انجام بازيهاي مقدماتي به مرحله نهايي جام ملتهاي آسيا كه ازتاريخ سيزدهم آذرماه شروع مي شود راه يافته اند."}