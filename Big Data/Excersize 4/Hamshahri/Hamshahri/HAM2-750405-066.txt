{"title":"ويژگي هاي طرح نظام نوين آماري شبكه درماني كشور اعلام شد","text":". سرويس شهري: با آغاز اجراي طرح نظام نوين آماري وزارت بهداشت، ازاول هفته جاري، از اين پس تمامي اطلاعات و داده هاي مربوط به بهداشت ودرمان كشور، در يك شبكه هماهنگ جمع آوري، تجزيه و تحليل و ارائه خواهد شد. دكتر صانعي معاون امور پژوهشي وزارت بهداشت، درمان و آموزش پزشكي ديروز در گفت وگو با خبرنگاران با اشاره به اينكه اين طرح براي نخستين بار است كه در يك كشور در حال توسعه اجرا مي شود، هدف ازاجراي آن را پياده كردن يك نظام هماهنگ كه بتواند اطلاعات توليد شده در سطوح مختلف واحدهاي بهداشتي، درماني و آموزشي، از خانه هاي بهداشت تا دانشگاه هاي علوم پزشكي را جمع آوري و ارائه كند، به طوري كه پاسخگوي نيازهاي مديريتي، سياستگذاري باشد، اعلام كرد. دكتر صانعي ابراز اميدواري كردكه اين طرح مقدمه اي براي دستيابي به سيستم اطلاعات مديريتي(MIS)وزارت بهداشت باشد و افزود تجزيه وتحليل اولين دسته از اطلاعات دريافتي از شهريور ماه آغاز خواهد شد."}