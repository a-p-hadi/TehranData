{"title":"محيطزيست و نقش جوانان در پاكسازي آن","text":"با آغاز فصل تابستان به سبب تشكيل اردوهاي دانش آموزان و دانشجويان موقعيت بسيار مناسبي براي آموزش چگونگي مبارزه با آلودگي محيطزيست در اختيار نهادهاي ذيربط و نهادهاي آموزشي قرار مي گيرد. جوانان و نوجوانان دانش آموز ودانشجو جمعيتي فعال هستند كه ازنيروي آنان در اين گونه مسائل مي توان استفاده كرد. يكي از كارهايي كه از نيروي جوانان همراه با آموزش و تشويق مي توان بهره گرفت چگونگي مسائل محيطزيست، آلودگي هاي آن و پاكسازي محيطهاي آلوده پيرامون اردوگاه ها است. به اين منظور نهادهاي ذيربط بايد ازدبيران و متخصصين امور زيست محيطي دعوت به عمل آورند تا در اردو به آموزش نظري و عملي ; بابه كارگماردن جوانان در پاكسازي محيط اقدام كنند و ضمن آموزش، افرادبااستعداد و علاقه مند را ازبين نوجوانان و جوانان شناسايي و از آنان بخواهند تا درباره محيطزيست مقالاتي بنويسند و بهترين آن در نشريه ويژه اردو منتشر شود، مسابقه طراحي در زمينه آلودگي ها گذاشته شود، سوژه هايي براي نمايش تنظيم گردد، اشعاري سروده شود و براي آن آهنگ ساخته و در سراسر اردو اجراشود. براي تشكيل انجمن دوستان زمين ازاين جوانان ياري گرفته شود. چرا كه جوانان نوآوران جامعه هستند وبايد از آنها خواسته شود تا براي پاكسازي محيطزيست كه به مرز نابودي رسيده است تلاش كنند. مثلابراي پاكسازي رودخانه هاي اطراف اردوگاه كه بايد ازطريق نقشه محل و صحبت با محلي ها شناسايي شود، پس از شناسايي و بحث درباره آن گفته شود، چه بايد كرد؟ از كجا شروع شود؟ برنامه براي كار تنظيم گردد، با حاشيه نشينان آن به صورتي صحبت شود كه هم آماده آموزش شوندو هم به همكاري تشويق گردند و گروه هايي براي اين منظور تشكيل دهند. و پس از مدتي عملكرد گروه را بررسي كنند. انتقادها و نواقص و نتايج مطلوب آموزشي كه داده شده است بررسي و به صورت گزارش به اردو ارائه گردد و به نظر سايرين برسد. با اين روش، اگر اردو در حاشيه دريا تشكيل شده باشد مي توان به پاكسازي سواحل اقدام و يا اگر دركنار روستاها مي باشد، اقدام به پاكسازي روستا و جمع آوري نايلونهاي آلوده كننده محيط نمود. و باخودياري روستائيان اهميت پاكسازي آلودگي هاي محيطزيست را گوشزد كنندو به آنها آموزش داده شود كه درختان و جنگلها چه نقشي در تنفس وزنده ماندن جانداران و تهيه آب دارند. دبيران و استادان گرامي در اين اردوگاهها بايد جنبه تقدس حركت به سوي پاكسازي را به نوجوانان وجوانان تفهيم نمايند و احساس وظيفه در اين راستا را به جوانان آموزش دهند. آلودگيها را بشناسانند و از آنان بخواهند شعارهايي در اين زمينه تهيه و نصب كنند كه باخط خوش نوشته شود و در سراسراردو نصبگردد. بايد گوشزد نمايند كه با خودخواهي و بي اطلاعي تمام آبهاي وطن را آلوده نموده ايم، بر سر هر قنات و چشمه اي حتي در كوير، خانه هابناكرده ايم آنها بايد بدانند براي هر انسان چقدر زمين براي ارتزاق وحركت لازم است و وقتي جمعيت زيادتر از حد معقول يعني غيرمتناسب بازمين بود نتيجه چيست؟و سرانجام نتيجه آلودگي محيطزيست برابر با كمبود غذا، كمبود فضا، كمبود آب، كمبود انرژي، افزايش زباله، تخريب زمين و در نهايت نابودي انسانهاي كنوني و نسل هاي آينده است. مه لقا ملاح"}