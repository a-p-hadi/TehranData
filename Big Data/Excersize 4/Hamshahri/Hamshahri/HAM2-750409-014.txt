{"title":"بيانيه اقتصادي گروه 7","text":". واحد رسانه هاي خارجي همشهري: گروه 7در بيانيه اقتصادي پايان خودبراصل تجارت آزاد تاكيد كرد. آنها با كمك به كشورهاي فقير جهان براي كاهش بدهي آنها موافقت كردند، هرچند كه ارتباط اين مسئله با ذخايرطلاي صندوق بين المللي پول تا بيانيه پاياني اجلاس روشن نخواهد شد. آلمان با فروش ذخاير طلاي صندوق جهت تامين منبع بخشودگي اين بدهيهامخالفت كرد. در اين حال، 6 كشور اين گروه، از آمريكا به علت دخالت در امور خود انتقاد كردند به اعتقاد آنها، تصويب قانون تنبيه شركتهاي معامله كننده باكوبا در روند تجارت آزاد اختلال مي كند. به گزارش تلويزيون بي بي سي، مسائل اقتصادي درصدر دستوركار ديروزاجلاس گروه 7بود. تخفيف بار بدهي كشورهاي فقير مهمترين مسئله اقتصادي بود انگليس پيشنهاد كرد با فروش ذخاير طلاي صندوق بين المللي پول راه براي تدوين شرايط سهل تر بازپرداخت به بدهيها هموار شود. اين پيشنهاد با موافقت اكثر اعضا و مخالفت فقط آلمان روبرو شد. دستور كاري كه آمريكائيها در زمينه مبارزه با تروريسم تدوين كرده بودند، در اجلاس تصويب شد اما تصويب قوانين جديد در آمريكا در جهت تنبيه شركتهايي كه با كوبا، ايران و ليبي معامله مي كنند، باعث نگراني شديد و حتي خشم اروپائيها شده است و شماري از اين كشورهاتهديد كرده اند اقدامات تلافي جويانه مشابه درپيش خواهند گرفت."}