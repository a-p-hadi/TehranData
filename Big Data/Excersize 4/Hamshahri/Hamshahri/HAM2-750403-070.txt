{"title":"انگليس اسپانيا را حذف كرد نقش مربيان درفوتبال سال 2000","text":"سرويس ورزشي: دوران بازيكنان خلاق و مبتكر به سر آمده است؟يافوتبال تابع برنامه هاي تاكتيكي مربيان شده است و بازيكنان بزرگ نيزدر حركت هاي تركيبي حل شده اند؟ ذات فوتبال از حركات فردي و بداعت هاي بازيكنان هوشيار شكل گرفته و در نهايت نيز اين بازيكنان مبتكر هستندكه سرنوشت يك بازي را رقم مي زنند. دوره هاي مختلف و دهه هاي گذشته كاملا اين فرضيه را ثابت كرده كه فوتبال روشن به جرقه هاي بازيكنان بزرگ و خلق صحنه هاي اعجابانگيزاست امادر دوره كنوني كه بازيكنان بزرگ كمتر به مانند گذشته اند وديگر اثري از يوهان كرايف، پله، مارادونا يا پلاتيني نمي بينيم، بايدبه دانش مربيان پناه ببريم به نقشه هاي تجربه شده اما نو و بديع. آنچه در دهمين دوره مسابقه هاي فوتبال جام ملت هاي اروپا شاهدش هستيم، استقرار كار تاكتيكي در درون ميدان است، حتي با كمي تعمق مي توانيم شعاع حركت بازيكنان را ترسيم كنيم. ديشب اسپانيا در مقابل انگليس ازبرنامه هاي مربي خود تبعيت كرد و ميزبان پرقدرت را كاملامسخ نموده بودخاوير كلمنته با فكر نو و برداشت هاي منطقي از فوتبال امروزبدون ستاره هاي بزرگي كه در دهه هاي مختلف در اسپانيا درخشيده اند باانگليس 120 دقيقه مبارزه اي برابر داشت و در نهايت روي ضربات پنالتي از جام بيرون رفت. در مقابل تري ونبلز نيز بااستادي تمام وبرداشت هاي خود يازده مرد ثابت را روانه ميدان كرد. اينس دو اخطاره بود و پلات به ميدان آمد و با بازي بسته و كاملا احتياطي 120 دقيقه را پشت سر گذاشت تا در ضربات پنالتي بر حريف چيره شود و به انتظارديدار آلمان و كرواسي بنشيند."}