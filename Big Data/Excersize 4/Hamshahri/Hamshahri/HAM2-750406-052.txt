{"title":"با آغاز فصل تابستان: 631 پارك تهران براي استفاده تابستاني مردم آماده شد","text":"سرويس شهري: پس از بهاري پرباران و آكنده از عطر و طراوت گل وگياه، موسم گرما از راه رسيده است. اين گرماي تابستاني در تهران كه تابش آفتاب به انبوه خودروها وآسفالت دماي آن را چند برابرمي كند، محسوس تر است سال هاي پيش در چنين شرايطي، مردم ترجيح مي دادند در روزهاي پاياني هفته، راهي ييلاق هاي پيرامون تهران شوند، اما، چند سالي است كه به همت شهرداري تهران و با همكاري صميمانه مردم، پارك هاي متعددي در تهران احداث شده است دقت و دلسوزي درنگهداري اين پارك ها آنها را به ييلاقات درون شهري تبديل كرده است. مردم اينك، در پارك هاي تهران فارغ از گرماي طاقت فرساي تابستان، اوقات فراغت خود را سپري مي كنند. 631 پارك منطقه اي، محلي وجنگلي در تهران براي گذران اوقات فراغت تابستاني شهروندان سراسر كشور آماده شده است. به گزارش خبرنگار ما، در تهران 627 پارك منطقه اي و محلي با مساحت يكهزار و 130 هكتار و 4 پارك جنگلي با مساحت 4 هزار هكتار در داخل محدوده خدمات شهري شهرداري تهران وجود دارد كه بيش از دوسوم اين پارك ها ظرف 5 سال گذشته در تهران طراحي و براي بهره مندي شهروندان آماده شده است. با فرارسيدن فصل تابستان ونياز شهروندان به گشت وگذار درپارك ها وفضاهاي زيبا وچشم نواز، در بيش از 5 هزارهكتار فضاي شهر تهران پارك وبوستان و لكه هاي سبز وسايل بازي و سرگرمي فراهم شده است تاخانواده ها از اين امكانات استفاده كنند. خبرنگار ما در يك روز تعطيل تابستاني با چند تن از شهروندان پيرامون پارك هاي تهران، امكانات موجود و انتظارات آنها گفت وگوكرده است. اميرپور كه همراه خانواده اش دريكي از پارك هاي محلي به گشت وگذار مشغول است مي گويد: شهرداري تهران كار پسنديده اي انجام داده و زمينه بهره مندي تمام شهروندان را از پارك وفضاي سبز فراهم ساخته است، تاپيش از اين كساني كه وسيله نقليه شخصي نداشتند و يابه اين دليل كه وسايل نقليه عمومي كافي در دسترس نبود ناچار بودندحتي روزهاي تعطيل را در خانه سپري كنند، اما اكنون با احداث بوستان هاي متعدد در منطقه ها و محله هاي گوناگون زمينه بهره گيري ازپارك و فضاي سبز و وسايل بازي و سرگرمي براي خانواده هاي كم بضاعت نيز فراهم شده است. عليرضا حدادي كه درپارك محلي گلزار در جنوب تهران سرگرم مطالعه روزنامه است مي گويد: محل كار من نزديك پارك است به طوري كه هنگام كار نيز چشم اندازي از پارك روبروي محل كارم قرار گرفته است. وقتي به درختان شاداب و گل ها وگياهان با طراوت نگاه مي كنم، شوق كار و تلاش در من جان مي گيرد و با روحيه بيشتر وبالاتر كار مشتري هارا انجام مي دهم. وي اضافه مي كند احداث پارك در محله هاي شهر تهران ضمن آنكه تا حدي زمينه تفريح سالم براي خانواده ها را فراهم مي آورداين امكان را به شهروندان مي دهد تا با فرهنگ زيست محيطي بيشتر آشناشوند."}