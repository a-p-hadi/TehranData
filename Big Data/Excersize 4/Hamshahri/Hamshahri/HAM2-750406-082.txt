{"title":"محمدعلي حقاني مدير كل رفاه، تعاون وخدمات اجتماعي شهرداري تهران زندگي شهري توام با ورزش، شادابي ونشاط مي آورد","text":"توسعه برنامه ورزشي براي بانوان ادامه دارد ورزش، دريچه اي است گشوده فراروي جويندگان سلامتي و تندرستي و گسترش ورزش در ميان ساكنان يك شهر، سبب زدودن سستي و تنبلي از پيكر رنجور شهر وتن خسته ساكنان شهر مي شود و جامه طراوت وشادابي را زينت بخش وجود شهر و شهروندان مي سازد. قدم گذاردن شهرداري تهران در وادي توسعه و گسترش ورزش وتوفيق در تعميم و همگاني كردن آن از جمله اقدامات ارزنده اي است كه درچند سال اخير تحقق يافته است. گسترش كمي و كيفي ورزش در بين كاركنان زحمتكش و كوشاي شهرداري تهران كه عهده دار رسالت سنگيني ارائه خدمات گوناگون به ميليون هاشهروند تهراني و خانواده هاي آنها هستند، برعهده اداره كل رفاه تعاون و خدمات اجتماعي مي باشد كه حركات نوين وروبه رشدي را در اين زمينه آغاز كرده است محمد علي حقاني مدير كل رفاه، تعاون و خدمات اجتماعي شهرداري تهران در ابتداي سخنان خودگفت: ورزش بهترين وسيله براي ايجاد سلامت و شادابي است كوشش، جنبش، نرمش، و ورزش واژه هايي است كه همه روزه فراوان مي شنويم تا به يادداشته باشيم تنها راه نجات از كم تحركي ناشي از زندگي شهري، تحرك، پويايي و ورزش كردن است. مديركل رفاه شهرداري تهران با تاكيد بر اين نكته كه ورزش اصولا يك پديده فرهنگي است يادآور شد با دراختيارداشتن ابزاري به نام ورزش مي توان اهداف متعالي فرهنگي را در راستاي ارتقاي سطح دانش و آگاهي جامعه از يك طرف و سلامت و تندرستي افراد ازطرف ديگر، تعقيب نمود. محمدعلي حقاني يادآور شد ورزش باعث سلامت جسم و نشاط روح آدمي مي شود و در نهايت موجب تكامل فرد و تعالي جامعه خواهد شد و بر اين اساس ما در اداره كل رفاه زمينه هايي را فراهم نموده و بستري را آماده كرده ايم تا پرسنل پرتلاش و ساعي شهرداري تهران تني سالم و رواني آرام داشته باشند و از اين رهگذر بتوانندخدمات ارزشمند و كاملي را به عموم شهروندان ارائه نمايند. مدير كل تعاون شهرداري تهران افزود: هم اينك 40 هزار نفر ازكاركنان شهرداري تهران وخانواده هاي آنان تحت پوشش اداره كل رفاه هستند و اشاعه ورزش و ارائه برنامه هاي ورزشي بخشي از خدمات رفاهي مابه همكارانمان در شهرداري تهران است. محمد علي حقاني در ادامه بااشاره به حضور بيش از 250 نفرازبانوان شاغل در شهرداري تهران در برنامه كوهنوردي ماهيانه شهرداري تهران، ازاين اقدام به عنوان نمونه اي ازبكارگيري ورزش به عنوان ابزاري جهت اشاعه سلامتي يادكرد و يادآور شد نفس ورزش آرامش خيال ايجاد نموده و رفتن در دامن طبيعت آدمي را از دغدغه وهياهوي زندگي ماشيني - هرچند در زماني كوتاه - دور مي نمايد. مدير كل خدمات اجتماعي شهرداري تهران تاكيد كرد: هدف مابرنامه ريزي در ارائه خدمات ورزشي و رفاهي به پرسنل شهرداري تهران است تا آنها بتوانند با خيالي آسوده و جسمي راحت نهايت توان و انرژي خود راجهت خدمت به ميليون ها شهروند تهراني مصروف نمايند و در راه نيل به اين مهم شوراي ورزش اداره كل رفاه را با حضور مديران شهرداري تهران، پيشكسوتان ورزش و مسئولان تربيت بدني تشكيل داده ايم كه برنامه ريزي هاي جامع ورزشي را برعهده اين شورا گذاشته ايم. محمدعلي حقاني افزود: درتقويم ورزشي سال 75 و بويژه جهت پر كردن مطلوب اوقات فراغت كاركنان سختكوش و تلاشگرشهرداري تهران در طول تعطيلات تابستان در ابعاد گوناگون ورزشي آموزشي و فرهنگي برنامه ريزي ها و پيش بيني هاي لازم صورت گرفته و اميد داريم با تداركات گسترده اي كه صورت گرفته قادر باشيم جوابگوي بخش كوچكي از زحمات يك سال همكاران خود در شهرداري تهران باشيم. مدير كل رفاه شهرداري تهران باتاكيد بر نقش ورزش در كاهش استرس، اضطراب و تنش هاي فردي و اجتماعي ازورزش درماني به عنوان وسيله اي جهت جلوگيري از كسالت و رخوت زندگي ماشيني ياد كرد و افزود: مابر روي ورزش و تحرك به عنوان وسيله اي جهت رفع فرسودگي و بازيابي توان روحي و جسمي حساب ويژه اي باز كرده ايم. محمد علي حقاني با يادآوري نقش آموزش در زمينه رشته هاي مختلف ورزشي، بر نقش ورزش در جلوگيري از انحراف و كجروي كودكان و نوجوانان تاكيد كرد و افزود: هر اندازه ورزش در بين اقشار مختلف جامعه گسترش پيدا كند،: به همان ميزان از ميزان جرايم و مفاسد و بزهكاري در آن جامعه كاسته مي شود. مدير كل تعاون شهرداري تهران باتاكيد بر موارد بالا افزود: براين اساس سهم بيشتري ازفعاليت هاي اداره كل رفاه به امر آموزش ورزش در كنارگسترش ورزش بويژه در ميان فرزندان همكاران منظور شده است وي گفت: علاوه بر برگزاري برنامه ها و مسابقات متعددورزشي، 19 دوره كلاس آموزشي دررشته هاي ورزشي ژيمناستيك، رزمي، كوهنوردي، شطرنج، شنا، فوتبال، كشتي، تنيس روي ميز، وزنه برداري، آمادگي جسماني و دوو ميداني برگزار كرده ايم كه استقبال كم سابقه فرزندان همكاران، ما را بر آن داشته برگزاري دوره هاي فوق را با گستردگي بيشتري در سال جاري ادامه دهيم. محمدعلي حقاني در ارتباط باتيم هاي ورزشي شهرداري تهران نيز گفت: تيم هاي ورزشي پرسنل شهرداري تهران ازسطح كيفي قابل توجهي برخوردارند و انسجام و تشكل تيم هاي ورزشي درشهرداري تهران جدي گرفته شده است. وي افزود: به عنوان نمونه تيم واليبال كاركنان شهرداري تهران در سال گذشته موفق به كسب مقام قهرماني المپياد واليبال كاركنان دولت شد. وي تاكيد كرد: اين موفقيت ها و ساير پيشرفت هايي كه در زمينه ورزش در شهرداري تهران حاصل شده است محصول توجه جدي شهرداري تهران به مقوله ورزش و توجه ويژه به تحقق توسعه امر ورزش است. مدير كل خدمات اجتماعي شهرداري تهران در ارتباط با انجام مسابقات ورزشي، برگزاري مسابقات در رشته هاي مختلف ورزشي را ازراه هاي حصول توفيق در فعاليت هاي ورزشي دانست و افزود:، اداره كل رفاه سال گذشته مسابقات متعددي را براي رده هاي مختلف سني براي خواهران و برادران شاغل در شهرداري تهران وخانواده هاي ايشان برگزارنموده كه گستردگي، رشته ها و كثرت شركت كنندگان را مي توان يكي ازشاخص هاي بارز رشد و توسعه ورزش در شهرداري تهران به حساب آورد. محمدعلي حقاني ضمن تاكيد برتوجه ويژه به ورزش خواهران درشهرداري تهران افزود: تمهيدات و تدابير لازم جهت تشويق وترغيب بانوان شاغل در شهرداري تهران به ورزش فراهم شده است. وي يادآور شد: بانوان شاغل علاوه بر فعاليت هاي روزمره اداري، درمنزل نيز زمان قابل توجهي راصرف انجام امور كانون خانوادگي خويش مي نمايند و از اينروفراهم آوردن امكانات ورزشي براي بانوان مي تواند علاوه بر تامين سلامت جسمي و روحي، آنها را فعال تر و پوياتر مي نمايد. وي افزود: با توجه به مراتب فوق در سال گذشته برنامه هاي متعددي در زمينه برگزاري مسابقات دررشته هاي مختلف ورزشي وآموزش آنها جهت بانوان توسطاداره كل رفاه به مرحله اجرا درآمده و با توجه به استقبال چشمگيراين قشر ازكاركنان شهرداري تهران در سال جاري توجه به ورزش بانوان را با جديت بيشتري دنبال خواهيم كرد. محمدعلي حقاني مدير كل رفاه، تعاون و خدمات اجتماعي شهرداري تهران در پايان سخنان خود به برنامه ريزي و تدارك اداره كل رفاه جهت ارائه خدمات رفاهي و ورزشي به شهرداري تهران و خانواده آنهااشاره كرد و افزود: پيش بيني هاي لازم در اين زمينه به عمل آمده وپرسنل مومن وخدمتگزار شهرداري تهران و خانواده هاي ايشان مي توانند ازامكانات گسترده فراهم شده در رشته هاي متنوع ورزشي از قبيل برگزاري مسابقات و برنامه هاي ورزشي و نيز برقراري دوره ها و كلاس هاي ورزشي دركنار امكانات بسياري كه در قالب تورهاي مسافرتي و اردوهاي تفريحي وگشت هاي يك روزه زيارتي و سياحتي براي ايشان تدارك ديده شده است نهايت استفاده را ببرند وي در خاتمه اظهار اميدواري كرد برنامه هاي فوق بتواند بخش كوچكي از زحمات شبانه روزي كاركنان معتقد و پرتوان شهرداري تهران را پاسخگو باشد و در نهايت اجراي اقدامات و برنامه هاي فوق موجب ارائه هر چه بهتر و بيشتر خدمات شهرداري تهران به همشهريان عزيز تهراني باشد."}