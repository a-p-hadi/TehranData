{"title":"حادثه در جهان","text":"از واحد رسانه هاي خارجي انتقام خونين نگهبان. ايليگان - نگهبان مسلح يك كارگاه ساختماني در مركز شهرايليگان كشور فيلي پين، ديروزبانوويكتوريا لامپي 26 ساله، مهندس كارگاه، و بانوژانت يانگود 21ساله، مسئول ساعت ورود و خروج كاركنان را با شليك گلوله كشت. قبلايك دستگاه سمباده برقي كارگاه گم شده بود وژانت نگهبان كارگاه رابه دزديدن اين دستگاه از كارگاه، متهم كرده بود. ميان نگهبان و بانوژانت مشاجره لفظي سختي روي داد و نگهبان كه از تهمت دزدي خشمگين شده بود، به اتاق نگهباني رفت، سلاح خود را برداشت و به سوي زنان شليك كرد و آنها را كشت. نگهبان پس از شليك به دو زن، فرار كرد. قارچهاي سمي. كي اف - 9 اوكرايني بر اثر خوردن قارچ سمي جان سپردند. اين اوكرايني ها به علت كمبود موادغذائي و فقر به يافتن و خوردن اين قارچها دست زده بودند. احتمالا آلودگي محيط زيست اين قارچها را سمي كرده بود. بيش از ظرفيت، به سوي حادثه. داهوا- يك اتوبوس مسافربر با 52مسافر، ديروز در شهرستان داهوا درايالت گوانگسي كشور چين هنگام عبور از يك راه كوهستاني به يك مسيل واژگون شد در اين حادثه 19 تن كشته و 33 نفر مجروح شدند. راننده اتوبوس و همسر وي نيز از جمله كشته شدگان حادثه بوده اند. اتوبوس كه تنها ظرفيت 19 مسافر داشت، در خم جاده از مسير خود خارج شد وسي متر سقوط كرد. علت حادثه سنگيني بيش از حد اتوبوس و فشارانبوه مسافران به صندلي راننده بود. بازي بچه ها يك ايالت آمريكا را به آتش كشيد. جنوا(آمريكا)- بازي دو پسربچه آمريكايي با بنزين، منجر به آتش سوزي وسيع در ايالت نوادا شده است، كه تاكنون چهارهزار هكتار از زمينهاي اين منطقه رافرا گرفته است. هزار تن ساكنان منطقه خانه هاي خود را رها كرده اندوهمانند آوارگان گريخته اند. منطقه حريق در 32 كيلومتري شرق ليك تاهوقرار دارد كه يك منطقه تفريحي است. بزرگترين پيست اسكي آمريكا نيزدراين منطقه قرار دارد. قبلا پرجمعيت ترين قبيله سرخپوستان آمريكايي در ساحل اين درياچه زلال سكونت داشتند و غارهاي منطقه حكايت از يك تمدن باستاني سرخپوستان آمريكايي دارد."}