{"title":"با جلوگيري از تغيير كاربري باغها پارك 10هزار هكتاري در همدان ايجاد مي شود","text":". همدان - خبرنگار همشهري: پارك 10هزار هكتاري در همدان ايجاد مي شود. استاندار همدان در اين زمينه با اشاره به تصميم كميسيون ماده 5شوراي شهرسازي و معماري استان براي جلوگيري از كاربري باغهاي همدان در احداث واحد مسكوني گفت: مجموعه پارك 10هزار هكتاري شامل باغهاي حدفاصل دانشگاه، بلوار ارم، سي متري سعيديه و بلوار بعثت است كه به طور كامل و با كاربري عمومي به ايجاد پارك اختصاص يافته و 30درصدسهم مالكان آنها در محلهاي ديگر به آنها واگذار خواهد شد. استاندار همدان تاكيد كرد: اين تصميم براساس بخشنامه وزارت مسكن و شهرسازي گرفته شده و به هيچ وجه اجازه اي مبني بر تغيير كاربري آنها به فضاهاي تجاري و مسكوني داده نخواهد شد."}