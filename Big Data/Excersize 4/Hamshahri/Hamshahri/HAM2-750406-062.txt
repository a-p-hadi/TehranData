{"title":"آيين هاي بزرگداشت شهيدان هفتم تير فردادر سراسر كشور","text":"يادبود 27 نماينده مجلس چهار وزير و سرپرست وزارتخانه و 13 معاون وزيرپيكر مطهر شهيدان دفاع مقدس همزمان با مراسم بزرگداشت شهداي هفتم تير از سرچشمه تهران تشييع مي شود. سرويس سياسي: مراسم گراميداشت شهيدان هفتم تير ازديشب باسخنراني آيت الله محمدي گيلاني در قتلگاه سرچشمه آغاز شد. همزمان با پانزدهمين سالگردانفجار دفتر مركزي حزب جمهوري اسلامي، انجمن ها، ارگانهاو نهادها و وزارتخانه ها باانتشار بيانيه هايي ضمن ارج نهادن بر مجاهدتهاي شهيدمظلوم آيت الله دكتر بهشتي وهفتادودو تن از ياران باوفاي انقلاب اسلامي از مردم خواسته اند درمراسمي كه به همين منظور برگزار مي شود شركت كنند. شوراي هماهنگي تبليغات اسلامي در بيانيه اي خاطرنشان كرد: هنگامي كه آتش اسلام ستيزي در تيرماه سال 1360 سرچشمه ايران را به كام خود كشيد 72 حامي اسلام به همراه آيت الله دكتر بهشتي خون خود را نثار نهالي كردند به نام انقلاب اسلامي كه شاخ و برگ آن هم اينك در سراسر جهان سايه گستر است. انفجار بمب كينه در دفتر حزب جمهوري اسلامي فقط درلحظه اي مردمي رااز حاصل واندوخته سالها تجربه كه در 73شخصيت تجلي يافته بود، محروم ساخت. 27 نماينده مجلس، 4وزير و سرپرست وزارتخانه، 13معاون وزير دراموري چون بازرگاني، آموزش و پرورش، آموزش عالي و بهداشت ودرمان، يك دبيركل سازمان اموراداري - استخدامي و يك فرماندار ازجمله شهيداني بودند كه در جريان كينه توزيهاي وابستگان به بيگانه تقديم انقلاب اسلامي شد. شهيد محمد خوش زبان 20 ساله، بتازگي دبيرستان را پشت سرگذاشته وتا مرداد سال 60 پادر مرحله جديدي از زندگي يعني ازدواج مي گذاشت، او جوانترين شهيد قتلگاه سرچشمه بود و شهيد هاشمي سنجاني كه 70بهار را پشت سر گذارده و آرام آرام به دوران آرامش جسماني پامي نهاد. با نگاهي عميق به عمق فاجعه هفتم تير در برهه حساس ازتاريخ انقلاباسلامي اين موضوع بيش از پيش نمايانگر كينه توزيهاي دشمنان انقلاباسلامي و دشمني هاي آنان با تمام قشرهاي جامعه است. به شهادت رسيدن 16 دكترا، 8فوق ليسانس، 20 ليسانسيه وبيش از 10مجتهد در جمع شهيدان هفتم تير با ميانگين سني 35 سال حاكي ازبرنامه ريزي حسابشده اي بود كه استكبار جهاني براي مقابله با انقلابنوپاي اسلامي طراحي كرده بود."}