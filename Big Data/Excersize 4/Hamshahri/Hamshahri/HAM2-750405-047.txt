{"title":"پس از درگيري خونين پليس و مردم ارتش پاكستان مامور حفظ نظم درراولپندي شد","text":"اسلام آباد- خبرگزاري فرانسه به گفته منابع دولتي، به دنبال درگيري خونين ديروز ميان پليس پاكستان و تظاهركنندگان ضددولتي در راولپندي از نيروهاي ارتش كشورخواسته شد با مداخله خود نظم را در اين شهر برقرار سازند. مردم گفته اند بر اثر شليك پليس به روي تظاهركنندگان، چهار نفر به قتل رسيدند. كشته شدگان از فعالان حزب جماعت اسلامي پاكستان بودند امامقامهاي حزب تنها قتل دو نفر را تاييد كرده اند تعداد زخمي ها رامنابع حزبي 15 نفر ذكر كرده اند. آشوب و زد و خورد هنگامي آغازشدكه طرفداران جماعت اسلامي درراولپندي طي تظاهراتي آماده راهپيمايي تا اسلام آباد شدند. آنها قصدداشتند در دفتر بي نظير بوتو نخست وزير تحصن اختيار كنند. شاهدان عيني گفته اند پليس ابتدا با باتوم و گاز اشك آوربه تظاهركنندگان حمله برد تاشايد مانع پيشروي شان به سوي پايتخت شود. اعضاي حزب جماعت اسلامي در ماه جاري برفعاليتهاي ضددولتي افزوده اند ومي خواهند اعتراض خود را به فساد، مالياتهاي سنگين وتورم نشان دهند. آنها دولت بي نظيربوتو را مسئول اين همه مي دانند."}