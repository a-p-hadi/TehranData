{"title":"توسط نهادها و ارگانهاي انقلابي انجام گرفت: دعوت به شركت گسترده مردم در مراسم گراميداشت خاطره شهيدان هفتم تير","text":"سرويس سياسي: همزمان بافرارسيدن سالروز انفجار دفتر حزب جمهوري اسلامي و به شهادت رسيدن گروهي از پيروان صادق امام(ره)و انقلاب و درسرفصل آنان به شهادت رسيدن شهيد مظلوم آيت الله دكتر بهشتي در سراسركشور مراسم بزرگداشت ياد و خاطره آن بزرگواران برگزار خواهد شد. در همين خصوص شوراي هماهنگي تبليغات اسلامي با صدوراطلاعيه اي ازامت شهيدپروردعوت كرد تا در مراسم گراميداشت خاطره شهيدان هفتم تير كه از تاريخ پنجم تير به مدت سه شب در محل قتلگاه شهيدان (سرچشمه)برگزار مي شود شركت كنند. در بخشي از اين اطلاعيه آمده است: فاجعه هفتم تير آغازگرمرحله جديدي از تشكل نيروهاي وفادار انقلاب شد و بحق نام انقلاب سوم به خود گرفت. بانيان فاجعه هفتم تير با هدف ضربه واردكردن به اساس موجوديت نظام وانقلاب، نيت شوم خويش را در حالي به مرحله عمل درآوردند كه باعث خيزش نوين در آحاد ملت براي ادامه مسير روشن انقلابو استحكام و قدرت خط رهبري در متن جامعه شد و بزرگترين نتيجه آن حضور گسترده تر مردم در صحنه سياسي كشور و وحدت و انسجام و هوشياري بيش از پيش نيروهاي وفادار به امام و انقلاب بود. در ادامه اين اطلاعيه آمده است: شهيد مظلوم آيت الله دكتر بهشتي به عنوان سياستمداري مجرب و مومن به اصول متعالي انقلاب، كه توان والاي خويش را در جهت اعتلاي اسلام در سرزمين امام زمان(عج)به كار بسته بود، همچون خاري در چشم دشمنان انقلاب و اسلام، با حضور درجمع شهداي هفتم تير و در پي اثبات مظلوميت انقلاب و مظلوميت حقانيت، پاي در راه شهداي كربلا نهاد و آتش خشم دشمنان اسلام را به جان پذيرا شد. در بخش ديگري از اين اطلاعيه آمده است: شهيد مظلوم آيت الله دكتربهشتي و هفتاد ودو تن از يارانش در بحبوحه بروز انواع خطها وجريانهاي منحرف كه در قبال حركت توفنده انقلاب همچون علفي هرزروييده بودند، به افشاي عملكرد نادرست منافقان، ماركسيستها، ليبراليستها و ديگر گروههاي الحاد و التقاطي كه سر در آخور غرب وشرق داشتند، همت گماشت و بااعتقاد راسخ به مبارزه علمي و عملي وبنيادي با تفكرات انحرافي و برخوردهاي سطحي، باعث تثبيت حاكميت سياسي حزبالله شد. در همين خصوص سازمانها، نهادها و ارگانهاي انقلابي ومردمي با صدوراطلاعيه ها وبيانيه هاي جداگانه ضمن ارجگذاري بر مقام شامخ اين شهيدان مردم را به حضور گسترده در مراسم يادبود آنان دعوت كردند."}