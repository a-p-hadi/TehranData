{"title":"مستند سخن بگوييم","text":"آقاي عباس احمد آخوندي وزير محترم مسكن و شهرسازي، در يك سخنراني خود، برج سازي در تهران را يك عامل اصلي گراني مسكن در شهر تهران طي سالهاي اخير خوانده است. پيشتر نيز برخي از بلندپايگان ديگر كشور دربخش بازرگاني، عملكرد شهرداري تهران در سالهاي اخير را زير سئوال برده و پيرامون آن اتهاماتي را مطرح كرده بودند. از آنجا كه اين اظهارات- برخاسته از فضاي سياسي پس از انتخابات اخير مجلس و توهمي كه از غبار آن هنوز بر ذهن كساني نشسته است - از زبان عالي ترين مقامات رسمي و تخصصي كشور جاري مي شود، پاسخ ندادن به آن خطراتي عمومي تر و جدي تراز پاسخ دادن و احتمالادامن زدن به جدالهاي لفظي وقلمي- كه آن را به هيچ روي خوش نمي داريم - دارد. واقعيت هاي آماري منتشره ازسوي وزارت مسكن و شهرسازي - تحت امرجناب آقاي مهندس آخوندي - حكايت از آن دارندكه سرعت افزايش قيمت مسكن در بعد از پيروزي انقلاباسلامي، به طرزي چشمگير ازسرعت افزايش سطح عمومي قيمتها يعني تورم كمتر بوده است كه البته دلايل متعددي از جمله ناآرامي هاي پس از انقلاب، بروز جنگ تحميلي و گسترش روحيه و مناسبات تجاري به جاي توليدي دارد با ملاك قراردادن سال 1369 به عنوان عدد 100، شاخص كل تورم در سال 1355 معادل 2/10 بود كه در سال 1373 با 5/24 برابر افزايش به عدد 3/249 رسيد. در همين مدت، قيمت بخش مسكن، سوخت و روشنايي تنها 8/11 برابر شده يعني كمتر ازنصف رقم كل تورم رشد داشته است. جالب اينكه در همين مدت يعني 18سال، افزايش قيمت مسكن - بدون سوخت و روشنايي - از اين نيز كمتربود. نكته جالبتر اينكه از سال 1369كه مديريت كنوني شهرداري تهران ارائه خدمات به شهرتهران را به گونه كنوني آغاز كرد، باز هم سرعت افزايش قيمت مسكن كمتر از سرعت افزايش سطح عمومي قيمتها بوده است. در آبان ماه 1374 در حالي كه سطح عمومي قيمتها 8/3 برابر قيمت سال 1369 بود، اين رقم در مورد مسكن تنها 8/2 برابر بود كه به مراتبكمتر از نرخ رسمي تورم در كشور است. بااين همه، نكته جالبتري نيزبراي نشان دادن اين واقعيت هست كه گراني مسكن درمقايسه با ساير كالاها افسانه وشايعه اي بيش نيست. درآبان ماه سال 1374 به عنوان جديدترين ارقامي كه در دست نگارنده بوده است، رشد قيمت مسكن در استان تهران - هم به صورت استيجاري و هم ملكي - كمتر از متوسط رشد قيمت آن در كل كشور وپايين تر از استانهاي گيلان، آذربايجان شرقي، خوزستان، فارس، كرمان، خراسان، اصفهان، كردستان، همدان، لرستان، هرمزگان، يزد، زنجان، چهارمحال و بختياري، كهكيلويه و بويراحمد و سمنان بوده است آيا به گمان جناب آقاي وزير مسكن، در اين استانها نيز برج سازي شده است؟ آياايشان از آمار وزارتخانه خود خبر ندارند كه بيشترين ميزان افزايش درقيمت مسكن متعلق به استان كهكيلويه و بويراحمد است كه به زحمت مي توان ساختمان چند طبقه اي - برج پيشكش - بيشتر از تعداد انگشتان دست در آن يافت؟بنابراين، اصل اين نظر كه مسكن در كشور و به طريق اولي در تهران گران- در مقايسه با ساير كالاها- است، خطا و باطل است و نيازي به ادامه اين گفتار نيست، اما گزارش حاضر برآن است كه يك بار- شايدبراي هميشه - به اين شايعه و افسانه در اذهان برخي هم ميهنان عزيزخاتمه بدهد كه برج سازي در تهران، جدا از مسائل فني و فرهنگي آن، موجد گراني است. در مقايسه با سال 1369 به عنوان 100، در آبان ماه سال 1374 و به گزارش مندرج دربولتن رسمي بانك مركزي جمهوري اسلامي، عدد قيمت مسكن درتهران 3/276، عدد قيمت مصالح ساختماني 304 و برق و آب وسوخت 2/326 بوده است. پيداست كه همين افزايش درقيمت تمام شده مسكن نيز معلول اجراي سياست گريزناپذيرواقعي سازي قيمت مصالح ساختماني و آب و برق و سوخت بوده است. اساسا از بابت همين عدم افزايش قيمت مسكن متناسب با نرخ تورم بود كه در سالهاي 1371 تا1373 بخش مسكن با ركود سرمايه گذاري و ساخت وساز روبرو شد و نيك مي دانيم كه ركود در ساخت امروز يعني بحران مسكن در 5 يا 6 سال آينده. در عالم سياست، بويژه هنگامي كه در شرق باشيم، بافتن آسمان به ريسمان براي اثبات اينكه گوگرد ما خاكشير است، چندان عجيب نيست، اما دست كم براي حفظ ظاهر هم كه شده، ازمقاماتي رسمي چون وزراي محترم مسكن و بازرگاني انتظار مي رودكه با احتياط بيشتري عمل كرده و اظهاراتي از اين دست را كه ممكن است بتوان با شواهد و اسنادابطال پذيري شان را ثابت كرد، به ساير دوستان محول كنند. سوارشدن برموج احساسات مردم و ماهي گرفتن از آب گل آلود، هميشه تنها راه حل ضربه فني حريف نيست. سعيد ليلاز"}