{"title":"نبود برنامه براي رشد معلمان","text":"آموزش و پرورش آمريكا و مقابله با رقابتهاي جهاني - بخش پاياني اشاره: در بخش نخست مقاله فراز وفرود آموزش و پرورش درآمريكاكه ديروز در همين صفحه به چاپ رسيد، برخي از نقاط ضعف برنامه هاي درسي و مشكلات مدارس آمريكايي ذكر شد. آنچه در پي مي آيد بخش پاياني اين مقاله است كه طي آن درباره فقدان برنامه هاي لازم براي تعمق وگسترش رشد معلمان صحبت شده است. درحالي كه دولت امريكا به فكر تهيه برنامه هاي درسي و برنامه هاي امتحاني مناسبتري است، هيچ گونه كوشش متناسبي براي بهبود آموزش و ياشرايط كاري معلمان صورت نگرفته است. هنوز هم معلمان در ساختاري كارمي كنند كه مانع ازتعاون و رشد حرفه اي مي گردد. برنامه هاي رشد وتوسعه مهارتهاي معلمان كاري دفعتي بوده و مورد پيگيري و نظارت قرار نمي گيرد. دولت ايالات متحده هيچ گونه استراتژي ملي براي پيشرفت معلمان كه به رشد اين جمع 2/2ميليوني عمق و وسعت ببخشد، ندارد. دولت ايالات متحده فاقد اهرمهاي لازم براي تربيت معلمان است. چنين معلماني عمدتا توسط دانشگاههاي مستقل تربيت شده ازطريق دانشگاههاجذب مي شوند. نتيجه احتمالي اين خواهدبود كه اجرا و رعايت استانداردهاي عالي ملي به حداقل خواهدرسيد. نتيجه گيري كلي نقاط ضعف آموزش امريكا بيشتر درشهرهاي بزرگ مشهود است و نقاط قوت آن در حومه شهر و شهرهاي كوچك كه در آنهاسطح درامدها و سطح آموزش بالاست. به هرحال تحقيقات به عمل آمده ضعفهاي عمده دانش آموزان را در مسائلي نظير حل مسئله، تركيب، تجزيه و تحليل، استنباط آماري و درك متون پيچيده نثر قلمداد مي كند. به رغم اينكه يك قرن از انجام اصلاحات گذشته، در سطح كلاسي هيچ چيز تغيير نيافته است. غلبه براين نقاط ضعف نيازمند انجام اصلاحات در سطوح پايين يعني، معلمان و تدريس به همراه بازسازي نظام مند است همچنين برطرف كردن نقاط ضعف نيازمند اراده اي سياسي با استراتژي منسجم است كه در راستاي بهبودبخشيدن به بازده دانش آموزان در تمام بخشهاي سيستم آموزشي هدايت گردد. تجزيه و تحليل هاي درسطح كشور مشكلاتي كه مناطق ويژه اي از ايالات متحده باآن مواجهند ناديده مي گيرد. به عنوان مثال در جنوب غربي امريكا دانش آموزاني كه اطلاعات كمي در مورد انگليسي دارند تعدادشان زياد و روبه افزايش است. يك نفر از هر هشت دانش آموز امريكايي دركاليفرنيا زندگي مي كنند، اما بيش از 20 درصد آنها مهارت زبان انگليسي شان محدود است و تا سال 2000 نيمي از كودكان كاليفرنيا رااسپانيايي ها و آسيايي ها تشكيل خواهند داد. مشكلات آموزشي اين كودكان هرگز در ليست مسائل ملي قرارنمي گيرد و اين نشان مي دهد كه بررسي هاي در سطح ملي امكان دارد هميشه منتهي به اتخاذ ديدگاه صحيح در موردنواحي ويژه نگردد. احتمال دارد كه دولت كلينتون ازطريق اتخاذ خط مشي تاكيد بر انتقال از مدرسه به بازار كار بر ايجاد مشاغل تمركز داشته باشد با اين حال، جاي ترديد دارد كه كارآموزي بتواند پاسخ كاملي به مشكلات طبقات پايين جامعه باشد. به احتمال زياد طرح كارآموزي اثرات محدود و پراكنده اي خواهدداشت. شايد برخي ديگر از استراتژي هاي حل اين مسئله، كارايي كمتري داشته باشند. بعضي از طرفداران امتحانات ملي معتقدند كه اگر كارفرمايان ازدانش آموزان نمرات امتحانات سراسري شان را طلبكنند انگيزه دانش آموزان براي سخت كوشي در مدرسه بيشتر خواهدشد. اين تئوري درايالات متحده آزمايش نگرديده و نيازمند، بسيج گسترده كارفرمايان است. برگردان از مجله: . Volum, PHIDELTA KAPPAN NOترجمه: شهروز جاويدي"}