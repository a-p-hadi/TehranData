{"title":"گلريزان حمايت از بيماران هموفيلي درتهران برگزار مي شود","text":". سرويس شهري: جشنواره فرهنگي هنري ورزشي گلريزان همزمان با هفته حمايت از بيماران هموفيلي از اول تا هفتم مرداد در تهران برگزارمي شود. اين جشنواره به همت كانون هموفيلي ايران و با همكاري معاونت اجتماعي شهرداري تهران، اداره كل تربيت بدني استان تهران، صدا و سيما معاونت سينمايي وزارت فرهنگ و ارشاد اسلامي برگزار مي شود. در اين جشنواره برنامه هايي براي افزايش آگاهي عمومي در باره بيماري هموفيلي و پيشگيري از اين بيماري برگزار مي شود. همچنين در اين هفته مسابقه هاي ورزشي، نمايش فيلم موسيقي وديگربرنامه هاي آموزشي به اجرادرمي آيد."}