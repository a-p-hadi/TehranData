{"title":"مسئول ستاد برگزاي مراسم هفتم تير كنگره تبيين انديشه هاي شهيد بهشتي در اصفهان برگزار مي شود","text":"سرويس سياسي: در آستانه فرارسيدن سالروز فاجعه هفتم تير مسئول ستاد برگزاري مراسم بزرگداشت شهداي هفتم تير در يك نشست مطبوعاتي وراديو و تلويزيوني ضمن اعلام برگزاري كنگره تبيين انديشه هاي شهيدبهشتي در اصفهان برنامه هاي اين ستاد را اعلام كرد. به گزارش خبرنگار همشهري: حجت الاسلام فردوسي پور در ابتدا به ذكرتاريخچه شكل گيري حزب جمهوري اسلامي به عنوان يكي از اركان اصلي انقلابپرداخت و ضمن اشاره به چگونگي رخداد انفجار دفتر اين حزب در هفتم تير سال 60، عملكرد گروهكهاي ضد انقلاب را تشريح كرد. وي در ادامه در خصوص برنامه هاي درنظر گرفته شده از سوي ستاد گفت: به منظور ارجگزاري مقام شامخ آيت الله دكتر بهشتي و 72 تن ياران شهيدش، مسئولين ستاد مراسم هفتم تير جلسات متعددي با مسئولين آموزش وپرورش، خانواده هاي شاهد و ارگانها و نهادهاي انقلاب داشته اند كه درآن جلسات تصميم گرفته شد رئوس برنامه هاي بزرگداشت به شرح زير برگزارشود: برپايي جلساتي در محل قتلگاه شهداي هفتم تير با سخنراني تني چند ا ز شخصيتهاي سياسي از جمله آيت الله محمدي گيلاني، حجت الاسلام ناطق نوري، و حجت الاسلام امامي كاشاني، اجراي دعاي كميل در قتلگاه، برپايي نمايشگاه كتابهاي شهيد بهشتي، انتشار آلبوم عكس و كتاب شعر، بازسازي دفتر حزب جمهوري اسلامي(محل شهادت دكتر بهشتي و 72 تن)، ديدارخانواده اين شهدا با روساي سه قوه، برگزاري كنگره تبيين انديشه هاي شهيد بهشتي در اصفهان، و.. كه بدين وسيله از عموم امت شهيدپرور به منظور شركت در اين مراسم و همكاري با ستاد برگزاري مراسم دعوت به عمل مي آيد."}