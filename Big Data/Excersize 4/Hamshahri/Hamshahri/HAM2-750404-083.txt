{"title":"در صورت تصويب مجلس شوراي اسلامي: سازمان قضائي نيروهاي مسلح به قانون جديددادگاههاي عام وانقلاب خواهد پيوست","text":". سرويس سياسي: الحاق سازمان قضائي نيروهاي مسلح به قانون جديددادگاههاي عام و انقلاب نياز به مصوبه قانوني مجلس شوراي اسلامي داردو در درازمدت سيستم قضائي اين سازمان نمي تواند جدا از دادگستري عمل كند. حجت الاسلام يونسي رئيس سازمان قضائي نيروهاي مسلح در گفتگوباخبرگزاري جمهوري اسلامي بابيان مطلب فوق افزود: مسئولان و همكاران سازمان قضائي نيروهاي مسلح بررسي هاي مقدماتي الحاق اين سازمان به تشكيلات دادگاههاي عمومي و انقلاب را انجام داده اند و پس از اصلاحات لازم در قانون دادگاههاي عام و انقلاب اين سازمان نيز به آن ملحق خواهد شد. وي افزود: آيت الله يزدي رئيس قوه قضائيه نيز در مورد اصلاح قانون دادگاههاي عمومي وانقلابدستورات لازم را صادر كرده است و درسمينار دوروزه قضات يكي از كميسيونها به بررسي پيشنهادهاي اصلاحي در مورد قانون دادگاههاي عمومي و انقلاب اختصاص يافته است. وي اظهار داشت: سازمان قضائي نيروهاي مسلح براساس اصل 172قانون اساسي يك سازمان مستقل است كه بر جرايم خاص نيروهاي مسلح رسيدگي مي كند و از شمول قانون جديد دادگاههاي عمومي و انقلاب خارج است. حجت الاسلام يونسي گفت: سازمان قضائي نيروهاي مسلح هنوز به استنادآئين دادرسي گذشته داراي دادسرا و دادگاه نظامي يك و حراست است."}