{"title":"اولين كنگره باغباني كشور شهريور ماه دركرج برگزار مي شود","text":". گرگان - خبرنگار همشهري: اولين كنگره باغباني كشور به منظور ارتقاي فرهنگ باغباني و شناسايي قابليتها و توانايي هاي بالقوه كشور بويژه در زمينه توسعه كشت محصول زيتون، 24 شهريور ماه امسال با حضور جمعي از كارشناسان و محققان داخلي و خارجي در كرج برگزار مي شود. دكتر عليرضا طلايي معاون وزيركشاورزي در امور باغباني كه براي افتتاح اولين كارگاه آموزشي زيتون كشور به گرگان سفر كرده بودافزود: در طول برنامه پنجساله دوم 65 هزار هكتار از اراضي شيبدار وكم بازده كشور به كشت زيتون اختصاص مي يابد كه از اين ميان 12 هزار و500 هكتار امسال به زير كشت اين محصول خواهد رفت. وي با بيان اين كه بيش از 80درصد روغن خوراكي كشور از خارج واردمي شود خاطرنشان ساخت: باتوجه به اينكه بهاي روغن زيتون دربازارهاي جهاني بيش از 3 برابر قيمت ساير روغنهاي خوراكي است باتوسعه كشت و توليد بيشتر اين محصول مي توان علاوه بر تامين بخش عمده اي از نيازهاي داخلي، ارز قابل توجهي را از طريق صادرات آن براي كشورفراهم كرد."}