{"title":"ژاپن مذاكره و عادي سازي روابط با كره شمالي را تكذيب كرد","text":"وزارت خارجه ژاپن گزارش هاي مبتني بر تمايل توكيو به مذاكره باكره شمالي را براي عادي سازي مناسبات ديپلماتيك دو كشور تكذيب كرد. به گزارش خبرگزاري فرانسه از توكيو يك سخنگوي وزارت امورخارجه ژاپن گفت نماينده موسسه، خلع سلاح و صلح كره شمالي به دعوت موسسه اموربين المللي ژاپن وابسته به وزارت امورخارجه روز دوشنبه وارد ژاپن شده است اما در سطح دولت هيچ گونه مذاكراتي با وي انجام نمي گيرد. به گفته مقام هاي وزارت امورخارجه ژاپن هيات چهار نفره كره شمالي در ديدار يك هفته اي خود از ژاپن با اعضاي موسسه امور بين المللي ژاپن درباره مسئله خلع سلاح به تبادل نظر مي پردازد."}