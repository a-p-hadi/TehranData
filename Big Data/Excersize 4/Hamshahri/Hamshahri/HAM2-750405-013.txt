{"title":"مديرعامل شركت پالايش و پخش فراورده هاي نفتي اعلام كرد20 جايگاه تحويل سوخت گازمايع تا پايان امسال در تهران افتتاح مي شود","text":". سرويس اقتصادي: تا پايان امسال به طور متوسط هر ماه دو جايگاه سوختگيري گاز مايع طبق يك طرح ضربتي توسط شركت ملي پالايش و پخش فراورده هاي نفتي احداث مي شود. . اردشير فتحي نژاد معاون وزيرنفت و مديرعامل شركت ملي پالايش وپخش فراورده هاي نفتي ديروز در مراسم افتتاح نخستين جايگاه توزيع گاز مايع خودرو از مجموع 20 جايگاه دردست احداث اين شركت در تهران گفت: با توسعه جايگاههاي سوختگيري گاز مايع، مصرف فراورده هاي ميان تقطير مانند بنزين كاهش مي يابد. اين كار نه تنها اثرات اقتصادي خواهدداشت(كاهش مصرف فراورده هاي با ارزش ميان تقطير)بلكه تاثير عمده اي بر كاهش حجم آلودگيهاي محيطزيست شهرهاي بزرگ مي گذارد. وي در پايان ضمن قدرداني ازهمكاري شهرداري تهران براي تخصيص زمين مورد نياز احداث 20 جايگاه عرضه گاز مايع، ازشهرداران شهرهاي اهواز، تبريز، اصفهان، شيراز و مشهد خواست تابراي تامين زمين مورد نياز جهت احداث جايگاه تحويل گاز مايع به خودروهاي گازسوزهمكاري لازم را مبذول دارند. جايگاه تحويل گاز مايعي كه ديروز افتتاح شد به نام سردارشهيداسلام مصطفي چمران نامگذاري شده و با ظرفيت ذخيره سازي 20هزارليتر و تامين سوخت 500خودرو گازسوز در شبانه روز درحوالي ميدان بهمن قرار دارد."}