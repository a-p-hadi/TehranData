{"title":"از سوي مجلس شوراي اسلامي صورت گرفت: دعوت به شركت گسترده مردم درمراسم بزرگداشت شهداي هفتم تير","text":". سرويس سياسي: در آستانه فرا رسيدن سالروز فاجعه هفتم تير و شهادت آيت الله دكتر بهشتي و هفتاد و دو تن از يارانش به دست منافقين، مجلس شوراي اسلامي با صدور بيانيه اي ضمن گراميداشت ياد و خاطره اين شهيدان، از مردم شهيدپرور و پيروان راه امام راحل(ره)دعوت كرد تادر مراسمي كه به همين مناسبت برگزار مي شود شركت كنند و بدين ترتيببر ادامه راه آن شهيدان تحت فرماندهي مقام معظم رهبري تاكيد كنند. در بخشي از اين بيانيه آمده است: آتشي كه شهيد مظلوم آيت الله دكتربهشتي و يارانش را در خود سوزاند، شعله اش در دل رهروانشان همچنان باقي است و تا سوزاندن ريشه كفر و نفاق در جهان همچنان تداوم خواهدداشت. دشمنان خارجي و داخلي و منافقين كوردل پس از آنكه با توطئه هاي گوناگون نتوانستند خللي در اراده محكم و استوار مسئولين نظام جمهوري اسلامي و امت شهيدپرور ايجاد كنند بر اثر ياس و نوميدي با انفجاردفتر مركزي حزب جمهوري اسلامي اوج كينه و قساوت خود را نسبت به نظام مقدس اسلامي به نمايش گذاشتند به اين اميد كه از اين راه به اهداف شوم و پليد خود برسند غافل از آنكه ملتي كه با اطاعت از فرامين رهبركبير و بنيانگذار جمهوري اسلامي ايران حضرت امام خميني(ره)و دادن هزاران شهيد و جانباز مهر تائيد بر ايجاد حكومت اسلامي زده، با اين گونه جنايات از ميدان بدر نخواهد رفت و با الگو قرار دادن راه و روش اين شهيدان والاتبار كوبنده تر و توفنده تر براي استقرار حكومت عدل اسلامي و ارزشهاي آن به راه خود ادامه خواهد داد. يادآور مي شود كه در همين خصوص سازمانها، نهادها و ارگانهاي انقلابي و مردمي با صدوراطلاعيه ها و بيانيه هاي جداگانه ضمن ابراز تسليت به امت شهيدپرور و استعانت علو درجات براي آن شهيدان از خداوند متعال، از عموم مردم درخواست كرده اند تا با شركت در مراسم بزرگداشت يادشهداي هفتم تير با آرمانهاي انقلاب اسلامي بيعت كنند."}