{"title":"گزارشي از اجراي دهها طرح صنعتي باسرمايه گذاري خارجي در ايران","text":". سرويس اقتصادي 8 طرح با 270 ميليون دلار سرمايه گذاري توسط شركتهايي از هندوستان، ژاپن، آلمان، سوئد، كره جنوبي و بوسني در رشته هاي مختلف صنعتي در دست اجراست. به گزارش خبرنگار ما، سهم شركتهاي خارجي در اين سرمايه گذاري هاعموما كمتر از49 درصد است. اين سرمايه گذاريها در زمينه هايي چون توليد خودرو، ابزارهاي برشي الماسه، كابل نوري، خميركاغذ، قطعات پيش ساخته بتوني، كليدهاي برقي اتوماتيك و پارچه پرده اي است. طرحهاي بيع متقابل گزارش خبرنگار ما حاكي است در حال حاضر 17 طرح صنعتي به ارزش 28 ميليون دلار نيزبراساس قراردادهاي بيع متقابل بين شركتهاي ايراني و خارجي در دست اجراست. از 17 طرح يادشده، 2 طرح توليدماشين آلات و 2 طرح توليدعطر ومفتول مسي در حال نصبماشين آلات قرار دارند. 8 طرح صنعتي نيز براساس قراردادهاي بيع متقابل با تضمين بانك هاي گوناگون كشورمان توسط شركتهاي ايراني و خارجي در دست بررسي يا گشايش اعتبار است. مجموع سرمايه گذاري در 8 طرح اخير نيز معادل 186 ميليون دلاراست كه در زمينه هايي چون توليد كيسه هاي پلي پروپيلن، خشكبار، صنايع تبديلي كشاورزي، كنسانتره آب ميوه و رب گوجه فرنگي و نخ صورت مي گيرد. كارشناسان اقتصاد بين الملل معتقدند، با توجه به ايجاداطمينان بيشتر در سرمايه گذاران خارجي و رفع موانع اجرايي معاملات بيع متقابل از يك سو و احياي جاده ابريشم از سوي ديگر، زمينه هاي مناسببراي توسعه همكاريهاي مشترك فراهم شده است. باافق روشني كه در پيش رو است انتظار مي رود كه حجم سرمايه گذاريهاي مشترك خارجي و نيز معاملات بيع متقابل در بخش صنعت امسال از رشدفزاينده اي برخوردار شود."}