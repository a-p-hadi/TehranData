{"title":"گشتي در دنياي خبرها","text":"رفتار حيرت آور كلاغهاي ژاپن توكيو- رويتر: پليس ژاپن ديشب فيلمهايي را از شبكه هاي تلويزيوني پخش كرد كه نشان مي دهد كلاغهاي ژاپني اخيراعادت خطرناكي پيداكرده اند و آن، قرار دادن سنگ روي ريل قطارهاي سريع السير برقي مخصوصا در حومه شهر توكيو است كلاغها با اين عمل تاكنون سه حادثه كوچك، و تاخير در حركت بوجود آورده اند. در اين فيلمها ديده شد كه كلاغهاسنگهاي نه چندان بزرگ را با نوك خوداز مجاورت ريلها و حتي از تپه ها برمي داشتند و سپس به سوي ريلهاپرواز مي كردند، روي ريلها مي نشستند و سنگها را روي ريل مي گذاردند كه براي قطارهاي مسافربر(سبك)و سريع السير برقي مي تواند خطرناك باشد وممكن است تعادل قطار را برهم بزند و احيانا از خط خارج سازد. سخنگوي پليس گفته است كه به عقيده استادان پرنده شناس دانشگاهها، اين عادت كلاغها، رفتاري نوظهور است. پليس گفته است كه اين رفتاراز دو ماه پيش مشاهده شده است. پليس ژاپن بزودي تصميم خود را براي مبارزه با اين عادت خطرناك كلاغهاخواهد گرفت. بزرگترين آسيبپذيري غرب به روايت مديرسيا. واشنگتن - مدير سازمان جاسوسي و ضد جاسوسي آمريكا(سيا)ديروزدر سناي اين كشور اعتراف كرد كه سازمانهاي دفاعي و امنيتي آمريكا دربرابر كساني كه بخواهند از طريق بزرگراههاي اطلاع رساني به اسرارآمريكا و غرب پي ببرند و هرگونه ارتباط غرب را مختل سازندآسيبپذيرند. وي گفت: تدابير لازم بعمل آمده است، اما بايد بگويم كه هنوز آسيبپذير هستيم. مدير سيا گفت كه رخنه گران مي توانند سيستم اطلاعات رساني و دستگاههاي اعلام خطر ما را دفعتا از كار بيندازند كه من آن راپر ل هاربور الكترونيك نام نهاده ام. هدف مديرسيا ازبكاربردن اين عبارت اشاره به شبيخون ناوگان ژاپن به پايگاه دريايي آمريكا در پرل هاربور(هاوايي)در سال 1942 بوده است. دوچ گفت: آمريكا و غرب بايك جنگ تكنولوژي اطلاعات روبرو هستند وبعيد نيست كه در يك آن، ارتباطات مخابراتي، شبكه هاي تلفني، شبكه هاي مخابرات و اطلاعات بانكي و بورسي و هرگونه اطلاعات تكنولوژيك نظامي وغيرنظامي خود را از دست بدهند، همه خاموش ودرهم شوندو همه اطلاعات انبار شده ازدست برود. دشمن مي تواند باLogic Bombs و يا ويروسهاي كامپيوتري و اسبتروا ما را فلج كند واين، بزرگترين آسيبپذيري غرب پس از دست يافتن ] شوروي [ سابق به بمبهيدروژني و موشك قاره پيما است. گرانترين شهرهاي جهان. لندن - واحد اطلاعات EIU اقتصادي مستقر درلندن كه هزينه زندگي در شهرهاي بزرگ را بررسي كرده است ديروز اعلام كرد توكيو، اوزاكا و كوبه - سه شهر ژاپن - به ترتيب گرانترين شهرهاي كره زمين هستند. هنگ كنگ در رديف 12 قرار داردو هزينه زندگي در شهرهاي سئول وسنگاپور با شهرهاي ليون فرانسه وفرانكفورت آلمان مساوي است. اين چهار شهر در رديف 16 قراردارند. شهر نيويورك كه روزگاري گرانترين شهر دنيا بود، اكنون در مقام ورديف 36 قرار گرفته است. هزينه زندگي در توكيو نزديك به دو برابرنيويورك است. زوريخ 5/1 بار گرانتر از نيويورك و پس از شهرهاي سه گانه ژاپن قرار دارد. پس از زوريخ(سويس)، شهرهاي اسلو(نروژ)و ژنو(سويس)هستند. اين واحد هر شش ماه يكبار، قيمتها را در 121 شهر بزرگ جهان از نزديك بررسي مي كند. مقايسه ارقام آخرين بررسي اين واحد با بررسي گذشته حكايت دارد كه قيمتها در خاور دور و اروپاي غربي رو به افزايش است. در اين گزارش، نامي از تهران برده نشده است. جمعيت روماني كاهش يافت ! . بخارست - طبق بررسي پژوهشي دكترولاديمير تره بي سي يك استاددانشگاه روماني، در اين كشور تعداد مرگ ومير بر زادوولدفزوني يافته و جمعيت روماني كه در سال 1992، بيست و دو ميليون و 811 هزارنفر بود به 22 ميليون و 650 هزار نفر كاهش يافته است. علت اين كاهش، افزايش مرگ و مير از كشيدن سيگار و جلوگيري از بچه دار شدن به دليل اوضاع اقتصادي روماني است. رومانيائيها، بيش از دوران حكومت كمونيستي سابق سيگار دود مي كنند و در حال حاضر 30 درصد رومانيائي هامعتاد به سيگار هستند و هر سال 30 ميليارد نخ سيگاردود مي كنند كه باعث انواع بيماري ها از سرطان تا بيماريهاي قلب مي شود. استاد جاعل. ورشو- يك استاد دانشگاه لهستان كه با جعل سند و بدون پرداخت حقوق گمركي، چهار اتومبيل ساخت خارج را وارد لهستان كرده بودديروز زنداني شد. وي با جعل سند، وانمود كرده بود كه يك موسسه خارجي اين چهار اتومبيل را به دانشگاه هديه كرده است و طبق مقررات واردات و صادرات لهستان، هرگونه هديه به يك موسسه عمومي عام المنفعه ازپرداخت عوارض گمركي معاف است، ولي بعدا ديده شد كه استاد و سه دوست او از اين اتومبيلها استفاده شخصي مي كنند و تحقيقات بعدي پليس ثابت كرد كه سند هديه نيز جعلي بوده است بازپرس گفته است براي اين استادكه براي بالا كشيدن 9 هزار دلار عوارض گمركي، متوسل به جعل سند شده است درخواست 3سال زندان و محروميت از تدريس در دانشگاه خواهد كرد، زيرا حرمت استادي را نيز نقض كرده است. تصميمي بر ضد علاقه مندان ورزش. آتلانتا- شوراي شهر آتلانتاي آمريكا كه ميزبان بازيهاي المپيك است به درخواست اتحاديه تاكسيرانان اين شهر نرخ تاكسي را در جريان اين بازيهاي جهاني بالابرد. نرخ جديد تنها از دهم ژوئيه(20 تير)تا 30 اوت(9 شهريور)سال جاري معتبر خواهد بود به موجب اين تصميم، نرخ تاكسي 60 درصد افزايش خواهد يافت و همچنين، در اين مدت نرخ تاكسي از فرودگاه تاشهر كه 18 دلار بود به 25 دلارافزايش خواهد يافت. خبرگزاري فرانسه نوشته است كه شوراي شهرآتلانتا خواسته است با اين اقدام، آخرين پول علاقمندان ورزش را از جيبشان بيرون بكشد. تظاهرات بر ضد بيكاري در جهان غرب. ليون - بيش از پنجاه هزار فرانسوي در نظر دارند در برابر محل نشست سران هفت كشور صنعتي غرب كه در شهر ليون برگزارمي شود دست به تظاهرات بزنند و از آنها بخواهند كه به بيكاري در غرب(آمريكا واروپاي غربي)پايان بدهند. اين تظاهرات توسط كمونيستها و سوسياليستهاي فرانسه تدارك ديده شده است. تظاهركنندگان با 607 اتوبوس، و نيزهزاران اتومبيل و نيز با قطار راه آهن و هواپيما وارد ليون واقع درشرق فرانسه شده اند ميزان بيكاري در جهان غرب، به طور متوسط10 است. ديروز دهها هزارتن از اين فرانسويان در خيابانهاي ليون با در دست داشتن شعار: نخست، كار راهپيمايي كردند. اين بزرگترين تظاهرات ازاين دست در طول تاريخ كنفرانس هاي هفت كشور صنعتي غرب است."}