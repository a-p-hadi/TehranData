{"title":"آموزش و پرورش در كشورهاي ديگر","text":"بخش خصوصي، جاي دولت را در اداره امور آموزش و پرورش قزاقستان مي گيرددر نشست بررسي مسايل آموزشي و پرورشي در قزاقستان اعلام شددولت باتوجه به شرايطاقتصادي موجود، تنها قادر به تامين بيش از نيمي ازبودجه مورد نياز براي اداره دانشگاهها و مدارس اين كشور است. در اين نشست كه كاروان بليتس چاپ آلماتي خبربرگزاري آن را چاپ كرده، گفته شده كه بودجه اختصاصي دولت قزاقستان در امر آموزش وپرورش، تنها مي تواند پاسخگوي 57 درصد نيازها باشد و از اين رو تعطيلي بيشتر مدارس و كودكستانهاي زير نظر وزارت آموزش و پرورش و كاهش شماردانشجويان در دانشگاههاي دولتي امري اجتنابناپذير است. به نوشته اين روزنامه، درسالهاي اخير 3 هزار كودكستان درقزاقستان تعطيل شده و عده دانشجويان به نسبت هر 10 هزارنفرجمعيت كشور از 179 نفر به 156 نفر كاهش يافته است. به موازات تعطيلي كودكستانها و مدارس و كاهش شمار دانشجويان دردانشگاههاي دولتي، بخش خصوصي كه اجازه فعاليت در اين رشته را داردفعال شده و هم اكنون 300 كودكستان، 65 مدرسه و 56 دبيرستان و دانشكده و دانشگاه خصوصي در قزاقستان به فعاليت مشغولند."}