{"title":"پاسخ مسئولان كلاس پرورش برنامه مدون دارد","text":"در پاسخ مطلبي كه در شماره 918 آن نشريه با عنوان ساعت پرورشي بي برنامه است درج گرديده است، بر اساس گزارش دفتر مشاوره وبرنامه ريزي امور تربيتي موارد زير را به آگاهي مي رساند: 1- همانطور كه در متن نوشته هم تصريح شده است، براي محتواي كلاسهاي پرورشي كتابهايي با سرفصلهاي راهنماي مربيان تربيتي ويژه كلاس پرورشي دوره راهنمايي در سه جلد(هر پايه يك جلد)تنظيم شده است. در اين كتابها، مطالبي با عناوين روشهاي مطالعه، فضايل اخلاقي، نادرستي هاي اخلاقي، مسايل رواني واجتماعي، مسائل نوجوانان، رشداجتماعي و برخوردهاي اجتماعي آمده است كه با در نظر گرفتن نيازهاي سنين دانش آموزان دوره راهنمايي و با ملاحظه ترتيب طولي و عرضي مطالبو متناسب با ساعات اختصاص يافته، تاليف و در اختيار كليه مربيان پرورشي دوره راهنمايي سراسر كشور قرار داده شده است همچنين علاوه برعناوين فوق در مقدمه كتاب از مربيان و اداره كنندگان كلاس خواسته شده است كه از فرصتهاي مناسب كلاس براي توجيه و سازماندهي فعاليتهاي تربيتي مدرسه نيز استفاده شود. بنابراين برخلاف عنوان و ادعاي اين همكار محترم، كلاس پرورشي داراي برنامه مدون است. 2- در متن برنامه درسي، ارائه نمره به آموخته ها و فعاليتهاي كلاس پرورشي در ابتداي برگزاري كلاس مورد بحث است چرا كه ساير كلاسها داراي نمره بوده و دانش آموزان به اين روند عادت كرده اند و برقراري اين روش براي كلاس هاي پرورشي هم از خواسته هاي مربيان است كه از نظراين دفترنيز انتظار بحقي است. 3- معين كردن كتاب در اين كلاس براي دانش آموزان موضوعي است كه برنامه ريزان اين دفتر نيز به آن اعتقاد داشته و هم اكنون اين مساله را در دستور كار خوددارند. گفتني است كه د رحال حاضر هر دانش آموز، متناسب با محتواي كتابهاي فوق الذكر، دفتري را تحت عنوان دفترگفته ها و نكته ها در كلاس تنظيم مي نمايد. 4- تاكنون حداقل هشت تحقيق درباره مطالب و موضوعات اين كلاس توسطهمكاران اين دفتر و يا كارشناسي استانها انجام گرفته و براي بهينه سازي روند كلاس به مروراز نتايج آن استفاده شده است. 5- طي مجوز شماره 25/116/62026/6/73 براي توجيه كتابهاي مذكور دوره 30ساعته اي براي مربيان دوره راهنمائي كشور برگزار شد و در اين خصوص جزوه اي باعنوان روش كار كلاسهاي پرورشي ويژه مربيان و دبيران شاغل در كلاسهاي پرورشي نيز تاليف و در اختيار اساتيد اين كلاسها قرارگرفته است. محمد عظيمي مدير كل دفتر وزارتي قابل توجه مجتمع مسكوني صالحين عطف به مطلب منتشره در روزنامه شماره 345 در ارتباط با گازرساني به آپارتمانهاي واقع در مجتمع مسكوني صالحين در خيابان ورامين شهرري، بدينوسيله باطلاع ميرساند، اهالي منطقه مذكور مي بايستي مدارك مربوطه را جهت گازرساني به آدرس خيابان ايرانشهر شمالي، جنب خيابان اراك، ساختمان يكم شركت ملي گاز، طبقه سوم، پلاك 1، دفتر رئيس منطقه سه گازرساني و فروش ارسال تا اقدامات لازم معمول گردد. اكبر امتي"}