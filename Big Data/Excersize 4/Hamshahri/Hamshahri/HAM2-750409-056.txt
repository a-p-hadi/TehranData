{"title":"درخت، پژواك با صلابت زندگي","text":"درخت آينه حق است، درخت تمام هستي طبيعت است، درخت زندگي تمام عياراحساس است و درخت زيباست زيبا... آواي زيباي پرندگان بهاري، زندگي خوشايند عشق همه در لابه لاي شاخساران درخت هستند، همه در لابه لاي صداقت و پاكي درخت هستند. درخت سرافرازترين هستي هاست. درخت جان پرشور و شعف بودن است. درخت پژواك با صلابت زندگي است. هنگامي كه درخت اين شاهكارالهي جوانه مي زند، هنگامي كه او بهاررا مي سازد، چه زيباست انديشيدن درباره درخت هنگامي كه از اين چوبسخت، زندگي وزيستن فوران مي كند، زيباترآنست كه به خالق بينديشيم، بهتر آنست كه به آغاز جوانه اي بينديشيم كه زندگي را دوبرابر كرده است. راستي ! چه زيباست فكر صداقت گونه درخت. چه با صفاست نگاه كردن به پرنده اي كه سرود زندگي را بر روي پرشعف ترين مكان دنياسر مي دهد. چه زيباست نگاه كردن به جوانه اي كه آواي زندگي راز زمزمه مي كند و او از روي صداقت به ما مي نگرد. ريشه هاي درخت كه با صلابت وغرور خاصي در خاك فرو رفته اندبه راستي از سلاله محبتند. آنان زندگي را از لابه لاي ذرات تيره خاك جدامي كنند و به درخت مي دهند. آنان زيستن را به زندگي هديه مي دهند! وآنگاه قامت درخت كه از تبار غرور است زيستن را از ريا تهي مي كند. آن را تصفيه مي نمايد و با صداقت زينت مي دهد. سپس براي شاخساران اين روياهاي استوار زندگي طبيعت گونه مي فرستد. آري ! شاخساران جوانه مي زنند و اين حادثه ايست بي همتا و هر جوانه آغاز زندگي يك نوجوان است، نوجواني كه با چشمان اميدوار به زندگي مي نگرد و با سلاح غرور وعلم و احساس قدم برمي دارد. سنگدلان با قطع كردن قامت سرشار از زندگي درخت، جان صدها جوانه رامي ستانند، جوانه هاي اميد... آنان با تبر پيش مي روند و درخت با محبت جلو مي آيد. آنان بر پيكر زيباي درخت ضربه مي زنند و درخت به پرندگان مي انديشد. آنان درخت را قطعه قطعه مي كنند و درخت به سطح مماس بابرگهايش فكر مي كند. آنان زندگي درخت را براي زيستن خودشان مي دزدند ودرخت به آينده مي نگرد. حقيقتا درخت زيباست ! واقعا درخت شوربرانگيز است ! به راستي درخت شگفت آور است ! و اين درخت از جنس عاطفه است. برگهايش از جنس ايمان، شاخسارانش از جنس احساس و ريشه هايش از جنس ايثار است. درخت شفاف است. درخت به شفافي صداقت و به پاكي عشق است. درخت تصوير زندگي درچشم يك انسان اميدوار است. درخت درس زيبا زيستن و درس خوب نگاه كردن مي دهد درخت سرشار از نعمت الهي است. درخت سرشار است. سرشار... حنانه محمدحسيني"}