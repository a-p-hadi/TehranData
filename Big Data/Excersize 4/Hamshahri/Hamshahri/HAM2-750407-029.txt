{"title":"ابراز نگراني مصر و سوريه از اظهارات نخست وزير رژيم صهيونيستي درباره مذاكرات خاورميانه","text":"سوريه: رژيم صهيونيستي به تناقض گويي افتاده است مصر: اسرائيل اصول توافق مادريد را زير پا مي گذارددرپي سخناني كه بنيامين نتانياهو رئيس رژيم صهيونيستي در مصاحبه مشترك روز سه شنبه خود با وارن كريستوفر اظهارداشت، مصر از آينده فرآيند به اصطلاح صلح خاورميانه ابرازنگراني كرد. به گزارش خبرگزاري جمهوري اسلامي از آتن كانال ماهواره اي مصر به نقل از عمروموسي وزيرامورخارجه اين كشور گفت: سخنان نتانياهودرباره ازسرگيري مذاكرات با اعراب بدون هيچ شرط قبلي، تلاشي است كه ازجانب اسرائيل به منظور درهم شكستن اصولي كه در كنفرانس مادريدبراساس فرمول زمين در برابر صلح درباره آن توافق شده صورت مي گيرد. وي اين روش رژيم صهيونيستي رامنفي توصيف كرد و افزود: موضع جديداسرائيل در مذاكرات وارن كريستوفر وزير امورخارجه آمريكا با حسني مبارك رئيس جمهوري مصر در قاهره مورد بحث قرار خواهد گرفت. كريستوفر براي ديدار با سران مصر ديروز وارد قاهره شد: نتانياهودر مصاحبه مطبوعاتي خود ضمن خودداري از بيان صريح سياست رژيم خوددر مورد اجراي تعهداتش در قبال عقبنشيني از الخليل گفته بود كه يهوديان مي توانند در هر نقطه اي از مناطق فلسطين اشغالي كه بخواهنداز جمله كرانه غربي رود اردن و نوار غزه ساكن شوند. سوريه نيز در برابر اظهارات نتانياهو و كريستوفر به شدت واكنش نشان داد. به گزارش واحد مركزي خبر ازدمشق روزنامه سوري تشرين ديروزدرسرمقاله اي با عنوان تناقض گويي آشكار اسرائيل نوشت اصراركريستوفر و نتانياهو براي ازسرگيري گفتگوهاي صلح بدون تعيين پيش شرط و تاكيد بر لزوم حفظ نيازهاي امنيتي يك تناقض گويي آشكاراست. به نوشته تشرين مخالفت مسئولان حزبليكود با عقبنشيني از جولان وجنوب لبنان و ديگر سرزمينهاي اشغالي فلسطين و پافشاري بر ادامه احداث شهركهاي يهودي نشين نشان مي دهد كه ادعاهاي صلح طلبانه اسرائيلي ها فريبي بيش نيست. روزنامه الثوره نيز در سرمقاله اي باعنوان اوضاع جهان عرب و سردرگمي اسرائيل نوشت اعراب حاضر نمي شوندطبق آرزوها و روياهاي اسرائيل و با شروط سابق گفتگوها را ادامه دهند. به نوشته الثوره مقامات رژيم صهيونيستي اصول و مفاهيم صلح راوارونه مي خوانند و پيش شرط آنان گفتگوهاي صلح را با موانع ديگري روبرو مي كند. از سوي ديگر روزنامه البعث نوشت تازماني كه نخست وزيرجديد اسرائيل اعلام مي كند كه شهرك سازي در سرزمينهاي اشغالي اعرابادامه مي يابد و حقوق اعراب و مسلمانان را در بيت المقدس انكار مي كنداعراب چاره اي ندارند جز اينكه با اين ادعاها مخالفت كنند و حقوقشان را بازستانند."}