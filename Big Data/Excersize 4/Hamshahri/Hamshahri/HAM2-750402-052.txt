{"title":"تا سال 2001 ميلادي اروپا بايد توليدزباله پلاستيك را كاهش دهد","text":". سرويس شهري: براساس دستورالعمل اتحاديه اروپا همه اعضاي آن بايد تاسال 2001 ميلادي حداقل يك چهارم از حجم ضايعات و نخاله هاي پلاستيكي بااستفاده شيوه هاي مختلف بازيابي را تقليل دهند. به گزارش خبرگزاري جمهوري اسلامي از لندن به همين دليل دولت انگليس بايد سالي 300هزار تن ضايعات پلاستيكي رابازيابي كند تا به هدف موردنظر در سال 2001 ميلادي دست يابد. يك شركت توليد مصالح ساختماني در اين كشور به همين منظور با ارائه طرحي در زمينه تبديل ضايعات پلاستيكي به مصالح ساختماني به اتحاديه اروپا يك وام 453 هزار پوندي دريافت كرده است. اين شركت درنظر دارد در مرحله نخست سي خانه پلاستيكي در يكي از جزايركوچك نزديك انگليس با استفاده از مصالح بازيافت شده بنا كند. اين مصالح جديد از خردكردن و ذوب ضايعات پلاستيكي به همراه 9ماده مختلف از جمله چهاردرصد پودر تالكوم توليد مي شود و استحكام آن از بهترين الوار بيشتر است."}