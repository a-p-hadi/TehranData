{"title":"مطبوعات فرانسه: حوادث عربستان و بحرين، ريشه هاي داخلي دارد","text":"نشريه فرانسوي ليبراسيون ضمن رد اتهام دخالت ايران در انفجار ظهران عربستان، به نقل از يكي از كارشناسان انستيتو امور بين المللي لندن نوشت: به نظر مي رسد عاملين اين انفجار، ملي گرايان عربستان هستند. ليبراسيون همچنين نوشت شاه فهد پيش از بستري شدن در بيمارستان صريحا به وجود نارضايتي در عربستان اعتراف كرده بود اين نشريه مي افزايد: بحرين نيز آشوبهاي داخلي خود را به ايران نسبت مي دهد درحالي كه هيچ نشانه اي كه حاكي از دخالت ايران در اين ناآرامي ها باشدتاكنون ارائه نشده است. روزنامه لوموند نيز در مقاله اي به قلم مونا نعيم درخصوص انفجار اخيردرعربستان با اشاره به وجود گروه هاي ناراضي مسلمان در عربستان مي نويسد: در 29 مارس چهارماه بعد از اولين انفجار در عربستان، مقامات اين كشور در مرز عربستان با اردن اتومبيلي را با يك راننده تبعه سعودي توقيف كردند كه از لبنان عازم اين كشور بود و در آن موادمنفجره جاسازي شده بود. مجموع اين حوادث يك نكته را ثابت مي كند و آن اين است كه عاملين اين حملات متكي به حمايت مهمي در داخل عربستان كه تحت مراقبت هاي شديد امنيتي قرار دارد، مي باشند."}