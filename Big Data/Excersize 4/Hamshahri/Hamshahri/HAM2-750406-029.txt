{"title":"اجلاس سران كشورهاي شرق و مركز آفريقادرباره بحران بوروندي","text":". اروشا(تانزانيا)- خبرگزاري فرانسه: سران شش كشور خاوري و مركزي آفريقا ديروز در اجلاس يك روزه اي در پشت درهاي بسته جوياي راه حلي براي پايان دادن به جنگ خونين داخلي در بوروندي شدند. دو قبيله اين كشور يعني اكثريت هوتو و اقليت توتسي درگيري خونيني را در اين كشوركوچك آفريقايي راه انداخته اند اقليت توتسي مقامهاي نظامي و سياسي بوروندي را در اختيار دارد. بنيامين مكاپا رئيس جمهوري تانزانيا در سخنراني افتتاحيه گفت هدف كنفرانس باز گرداندن صلح به بوروندي است. غيبت موبوتوسسه سكورئيس جمهوري زئيراين نگراني را در ميان سازمان دهندگان اجلاس پديدآورده كه نتايج مورد انتظار از آن گرفته نشود، به جاي موبوتو، ژان ماري كي تيتوا وزير امور خارجه زئير به اجلاس اروشا رفته است. زئير در حال حاضر بيش از يك ميليون آواره هوتو را در خودجاي داده است اين آوارگان از بوروندي و رواندا، دو كشور همسايه زئير به آنجارفته اند. دولتهاي رواندا و بوروندي از زئير گله دارند كه مناطق مرزي خود را به پايگاه افراطي هاي هوتو درآورده و آنها را به عمليات تهاجمي در رواندا و بوروندي ترغيب مي كند."}