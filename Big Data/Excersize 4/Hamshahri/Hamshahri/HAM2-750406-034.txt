{"title":"براي آماده كردن زمينه نخست وزيري حكمتياركابينه افغانستان استعفاءمي كند","text":"حكمتيار امروز وارد كابل مي شود. كابل - خبرگزاري فرانسه: درحالي كه كابل خود را براي استقبال از گلبدين حكمتيار رهبر حزب اسلامي افغانستان و نخست وزير پيشين اين كشور آماده مي كند، يك مقام بلندپايه دولتي اعلام كرد، پيش از انجام مراسم سوگند حكمتيار به عنوان نخست وزير، كابينه افغانستان استعفاءخواهد كرد. حكمتيار براي تحويل گرفتن پست نخست وزيري افغانستان طبق معاهده سياسي 6 ماده اي كه چهار خردادماه به امضاي وي و رباني رسيد، امروز واردكابل مي شود. كابينه فعلي افغانستان پس ازاستعفاء تا زمان تشكيل دولت جديد به نخست وزيري حكمتيار، به صورت كفيل انجام وظيفه مي كند. در همين حال، آسوشيتدپرس ازپيشاور گزارش داد: رسول پهلوان مرد شماره دوجنبش ملي شمال افغانستان، توسط يكي از محافظانش كشته شد. رسول پهلوان كه معاون ژنرال دوستم به شمار مي رفت از نظرقدرت ونفوذ نظامي درمزارشريف از دوستم قوي تربود."}