{"title":"اشكها و لبخندهاي اروپا در جزيره انگليس ايتاليا، پرتغال، اسپانيا وهلند در اندوه شكست","text":". سرويس ورزشي: از چهار غول بزرگ فوتبال اروپا كه پيش بيني مي شد به مرحله نيمه نهايي برسند، دو تيم ايتاليا و هلند حذف شدند، اماانگليس و آلمان دو ضلع ديگر مربع نيمه نهايي با قدرت خود را به اين مرحله رساندند. انگليسي ها آرزو مي كردند كه باآلمانها در فينال روبرو شونداماقرعه و تقدير چنين خواست كه دو كشور برتر در فوتبال امروز اروپا وجهان مصاف زودهنگامي داشته باشند. ايتاليا حذف شد و خيلي ها افسوس خوردند، حتي بازيها را در ميانه راه رها كردند و به كشور خود بازگشتند هلند، تيم سرآمد در فوتبال نوين نيز يك مرحله جلوتر ازايتاليا با جام وداع گفت. پس آن همه ستاره براي هلند چه كردند؟ دنيس برگ كمپ، يوردي كرايف، پاتريك كلايورت، دي بوئر، ديويدس، سيدورف، بلايند، رايزيگر و... با قيمت هاي سرسام آور چه ارزشي داشتند. شايدهلنديها تعصب و عرق به مليت خود را چندان در اين بازيها خرج نكردندو ساقهاي خود را براي روزهاي كاسبكارانه حفظ نمودند. از ديگر تيمهايي كه حذفشان، اندوه به بار آورد، پرتغال، اسپانيا وتا حدودي بلغارستان بود. پرتغال تا مرحله يك چهارم نهايي تيمي يكدست و پر تحرك بود، اماريتم يكنواخت نداشت و در نهايت در مقابل ديوارسخت چكها خسته وناتوان دستهاي خود را بالا گرفتند. ظريف كاران اسپانيا نيز مانندپرتغال توان جسمي و فني يك تورنمنت طولاني را نداشتند و نشان دادندهنوز تا قدرت اول شدن در اروپا فاصله زيادي دارند، واقعا براي قهرماني در سطح قاره اي چون اروپا بايد تمام فاكتورهاي امروز فوتبال را داشت و اگر تيمي در يكي از آنها ضعف داشته باشد به سرنوشت اسپانيا، پرتغال و يا كرواسي دچار مي شود. هميشه بازيكن يا بازيكنان عامل و مسئول شكست نيستند و گاه مربيان يك تيم را ناخواسته به مسلخ مي برند آريگو ساچي اگر در بين مربيان جهان يك نابغه است، اما دراين جام نقطه بالاي فوتبال را نديد و مردان ميدانهاي بزرگ را درايتاليا جا گذاشت تا چوب بي تجربگي حرفه اي بازيكنان را بخورد. در جهت عكس ساچي، مربي بلغارستان پنف تيم و بازي را بدست كهنه كاران تنبل سپرد و باخت واليويرا نيز نقشه هاي پنهاني فوتبال را درك نكرد وجوانترين تيم جام(پرتغال)را قرباني عدم شناخت از حريفان كرد. جام به نيمه نهايي رسيده است، حادثه، اتفاق، قدرت وزيركي در رسيدن چهار تيم به تناسب سهم داشتند. فرانسه تنها تيم بدون نقطه ضعف وبدون شكست طي 27 بازي مورد تائيد همگان قرار گرفت فرانسه نه قدرت بلامنازع است و نه تيم قابل شكست و در اين ميانه در هر سو كه قصد كندبه نتيجه مي رسد. فرانسوي ها تنها تيمي اند كه هماهنگي يكدست و حركت گروهي مشخصي دارند در تيم فرانسه جاي ستاره بازي نيست و بهمين دليل كانتونا و ژينولا بازيكنان مورد نظرايمه ژاكه نشدند. چك در پشت تاريخ خود يك مقام قهرماني دارد كه نمي توان آنرا ناديده گرفت. چكها جدي ترين مردم اروپا شناخته شده اند آنها هر چه را هدف قرار دهند با همبستگي به آن مي رسند. دوسان اهرين با شناخت كامل ازروحيه بازيكنان خود آنها را آزاد گذاشته است و از هرگونه سخت گيري پرهيز كرده است، اگر چكها باهمين روش فرانسه را نيز حذف كرد تعجبنكنيد. فردا در اولدترافورد و ويمبلي همه چيز روشن مي شود و تاريخ انتقام آلمان نيز فرا مي رسد تا از ذهن ها شسته شود. براي ديدارهاي فرانسه باچك و آلمان با انگليس فردا بيشتر خواهيم نوشت. زنجير انگليس در تيم ملي هيچ زمان چنين محكم و پيوسته نبود، تنهادر سال 1966 انگليس با مرد سختكوشي چون آلف رمزي توانست در سطح ملي به مقام قهرماني برسد و حالا پس از سي سال اين زنجيره گرانقيمت قصددارد تا آنرا تكرار كند. هر چند در فوتبال حادثه اخطار نمي كند و درروي زمين چمن توپ در جهت خواسته هاي يك تيم به گردش درنمي آيد ودروازه ها نيز هميشه وفادار به بازيكنان نيستند انگليس با در نظرگرفتن تمام اتفاقات به ديدار ژرمن ها مي رود."}