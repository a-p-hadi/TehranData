{"title":"رئيس جمهوري: گفتار نيك، پندارنيك ورفتارنيك از مشتركات اسلام ودين زرتشت است","text":"همكارو دوستبين پيروان اقليتهامذهبي و اسلام به رفاه، توسعه وپيشرفت جامعه منجر خواهد شدسرويس سياسي: يكتاپرستي، محوراساسي اديان الهي ومهمترين عامل اشتراك همه دين باوران جهان است. آقاي هاشمي رفسنجاني رئيس جمهوري در ديدارميهمانان شركت كننده در ششمين گردهمايي جهاني زرتشتيان با وي ضمن خاطرنشان كردن نكته فوق تاكيد كرد: اديان آسماني به دليل نشات گرفتن از ذات مقدس احديت، در اصول مذهبي و اعتقادات اخلاقي و عبادتهاداراي مشتركات زيادي هستند و هدف پيامبراني كه يكي پس از ديگري مبعوث شدند دعوت به يكتاپرستي، رستگاري انسان و تقويت مشتركات ديني متناسب با زمان و مكان بوده است. وي در ادامه برگزاري موفق اين كنگره را در جمهوري اسلامي ايران، نشانه تاكيد دين مقدس اسلام برهمبستگي و روح تفاهم ميان اديان دانست و افزود: مشتركات اين اديان بسيار بيش از نقاط جدايي آنان است وي همچنين از علما و محققان مذاهب مختلف خواست تا از طريق تبادل انديشه و بحث و گفتگو، زمينه نزديكتر شدن افكار بين مذاهب را فراهم و روح مسالمت آميزوعدالتخواهانه اديان الهي را براي مقابله با مكتبهاي مادي ودنياپرستي تقويت كنند. رئيس جمهوري از مباني اعتقادي زرتشت در مورديكتاپرستي، انديشه نيك، گفتار نيك و رفتار نيك از جمله عوامل اشتراك دين زرتشت با اسلام نام برد و اظهار داشت: در قرآن كريم، فكر پاك وپرهيز از سوءظن، قول حسن و عمل صالح بارها مورد تاكيد قرار گرفته است. وي گفت: نوع دوستي، رفتارمحبت آميز، مراعات احساسات وعواطف ديگران و پايبندي به ارزشهاي اخلاقي و مباني اعتقادي، يكي ازقله هاي درخشان در احكام اسلام است كه در آيين زرتشت نيز مورد توجه قرار گرفته است. آقاي هاشمي رفسنجاني با تاكيدبر آزادي عمل و زندگي آرام ومسالمت آميز اقليتهاي مذهبي درايران اسلامي اضافه كرد: مصلحت هركشور در ايجاد صميميت، همكاري و زندگي محبت آميز بين پيروان اقليتهاي مذهبي با پيروان دين غالب و رسمي در آن كشور است كه اين همكاري ودوستي به رفاه، توسعه و پيشرفت جامعه و ايجاد همبستگي و نزديك شدن افكار و تقويت نقاط اشتراك منجر مي شود. رئيس جمهوري با اشاره به اين كه زرتشتيان جهان وطن اصلي خود راايران مي دانند و اين امر نقطه اشتراك مهمي با مردم ايران محسوبمي شود گفت: براي زرتشتيان - بويژه آنان كه در خارج از ايران هستند- بسيار جالب است كه مي بينند آذربايجان كه زادگاه زرتشت پيغمبر است بعد از انقلاب اسلامي از محروميت نجات يافته و از پيشرفتهاي چشمگيري برخوردار شده است و در هيچ مقطعي از تاريخ شاهد اين حجم وسيع ازتوسعه و سازندگي در زمينه هاي فني، صنعتي، اقتصادي و اجتماعي فرهنگي نبوده است. آقاي هاشمي رفسنجاني به استقلال كامل سياسي ايران و اقدامات چشمگيرو قابل توجه كشورمان براي كسب استقلال اقتصادي در سايه پياده شدن احكام اسلام اشاره كرد و گفت: در حال حاضر ايران اسلامي به دست ايراني اداره و ساخته مي شود و تصميمات سياسي كشور بدون هيچ گونه اعمال نفوذبيگانگان براساس مصالح و منافع اسلامي و ملي مردم اتخاذ مي شود كه اين مايه افتخار و سربلندي مردم ايران است. گفتني است كه در ابتداي اين ديدار پرويز روافي نماينده اقليت زرتشتيان در مجلس شوراي اسلامي، با تشكر از الطاف مقام معظم رهبري و توجه رئيس جمهوري به كنگره جهاني زرتشتيان گفت: زرتشتيان جهان، ايران را وطن اصلي و اوليه خود مي دانند و آرزو دارند در طول عمر خودحتي براي يك بار به اين كشور سفر كنند. وي گفت: اقليت زرتشتي ايران، در سايه الطاف نظام جمهوري اسلامي دركمال آسايش و آزادي به سر مي برند و در راه خدمت به توسعه و اعتلاي وطن عزيز خود كوشا هستند. نماينده ويژه اقليت زرتشتيان در مجلس شوراي اسلامي، ازمساعدتهاي بيدريغ دولت جمهوري اسلامي ايران براي برپايي ششمين كنگره جهاني زرتشتيان كه با شركت 850 نفر از زرتشتيان ايران و ساير كشورهاي جهان در تهران برگزار شد سپاسگزاري كرد و هدف اين كنگره را بررسي مسائل ديني و فرهنگي و انساني زرتشتيان ذكر كرد."}