{"title":"صنايع غذايي، چشم انداز بازار جهاني","text":"نگاهي به موقعيت بازرگاني صنايع غذايي كشوريكي از مهمترين مسايلي كه مانع ورود توليدكنندگان جهان سوم وكشورهاي درحال توسعه به بازارهاي جهاني مي شود، ناتواني اين توليدكنندگان در حفظ و رعايت استانداردهاي بين المللي و ملي سايركشورهايي است كه به اين محصولات نياز دارند. بنابراين كالاي توليدي آنهانمي تواند به آساني در گوشه و كنار جهان جذب شود وبه ناچاربه سرزمينهايي حمل مي شود كه حساسيت زيادي در برابر كيفيت كالا ندارندوبه دليل فقر اقتصادي بيشتر به خريد كالاهايي متمايل هستند كه دربازارهاي جهاني باقيمت هاي نازلي معامله مي شود. خوشبختانه ايران در جرگه اين كشورها قرار ندارد و بازار داخلي نيزكه همواره درپي دسترسي به كالاهاي مرغوبتر است، توليدكنندگان محصولات غذايي را در سالهاي اخيرمجبور كرده است كه به رعايت استانداردهاي اجباري داخلي توجه كنند و براي مقابله باحضور روزافزون محصولات خارجي حتي از مرز اين استانداردها نيز، پا فراتر نهند ازسوي ديگر موقعيت آب و هوايي ايران به گونه اي متنوع و سرشار از موقعيتهاي مناسببراي توليد انواع محصولات كشاورزي است كه هركدام به آب و هوايي خاص، وابسته اند وبه همين جهت كشورهاي مختلف هركدام بيش از انواع معدودي ازاين محصولات رانمي توانند به بازارها عرضه كنند. باوجود موقعيت جغرافيايي كاملا مناسب، ايران در يك قرن اخير جز درمورد خشكبار، در بازارهاي جهاني توفيق چنداني نداشته است. اغلبصادرات اقلام صنايع غذايي كشور در اين دوره شامل انواع كنسروها بوده كه آنهم پي گيري نشده و در مواردمتعدد به دليل ارسال محموله خارج ازاستاندارد، به موقعيت بازار صادراتي محصولات غذايي كشور لطمه زده است. حركت به سوي خودكفايي در زمنيه توليد صنايع كشور، در اين بخش به مشقت زيادي احتياج نداشت. در حقيقت با حذف كنترلهاي مربوط به نرخ فروش دربازار داخلي، صنايع غذايي با سرعت نسبت به بازسازي خطوط توليدي وارتقاي سطح كيفي محصولات خود برنامه ريزي كردند و چون زمان لازم براي تغيير و اصلاح كيفيت توليد در مورد صنايع غذايي بسيار كوتاهتر ازساير بخشهاي صنعتي كشور است، محصولات عرضه شده به بازار داخلي به سرعت بهبود يافت و ارتقاي كيفي محصول چه از نظر محتوي و چه شكل ظاهري وبسته بندي آن دچار دگرگوني شد. اكنون بيشتر محصولات صنايع غذايي كشور به راستي امكان ورودبه بازارهاي بين المللي را دارند و ديگر مجبور نيستند در جستجوي خريداراني برآيند كه خواهان كيفيت پائين بوده و پول كمتري براي خريداز اين بازارها دارند. مي دانيم كه تامين مواد غذايي در همه كشورها، جزو اولويتهاي اساسي دولت و جامعه است. بنابراين هرمقدار محصول غذايي كه در بازارهاي جهان عرضه شود، فروخته مي شود و زيادي عرضه، تنها مي تواند روي نرخهاي فروش تاثير منفي بگذارد. با وجوداين در اين بازارها همواره خريداران زيادي وجود دارند كه درپي خريدن كالاي مرغوبهستند و شانس قطعي باتوليدكنندگاني است كه كيفيت محصولات خودرا در سطح قابل رقابتي حفظمي كنند. اما براي حضور مطمئن در بازارهاي جهان به ابزارهاي ديگري جزمحصول مرغوب، نياز است. توليدكنندگان داخلي بايد كه خودرا به اين ابزارها مجهز كنند. مهمترين وسيله يراي يافتن جاي پاي مناسب در اين بازارها، حفظ كيفيت محصول در سطح مطلوب ومورد نظر خريدار است. بنابراين نخستين گام آن است كه صاحبان صنايع غذايي، مسيرتوليدي خودرا از مرحله انتخاب و دريافت مواد اوليه، نگاهداري مواد اوليه، فرآوري محصول نهايي در خطوط توليد، بسته بندي و جريان حمل تا تحويل به توزيع كننده، موردارزيابي مجددي قرار بدهند مقررات جهاني كيفيت مديريتي در واحدهاي صنعتي، موسوم به استانداردهاي سري ايزو 9000 است. در صورت كسب چنين گواهينامه اي، يك سند معتبر بين المللي در اختيارتوليدكنندگان مواد غذايي كشورمان قرار خواهد گرفت تابتوانند بااستناد به آن در نخستين گام، اطمينان لازم را در خريداران ايجادكنند. يك كار ديگر كه نبايستي از نظر دور بماند، انجام پروژه هاي تبليغاتي و بازاريابي است. در حقيقت مصرف كنندگان اروپايي كه شامل بخش اعظم مشتريان كالاي غذايي ايران مي شود به شيوه هاي تبليغي متفاوتي خوگرفته اند كه موثر بودن آن به اثبات رسيده وكارشناسان بازاريابي به موفقيت آنها يقين دارند. بنابراين صاحبان صنايع غذايي بايدجايگاه مناسب بازاريابي به شيوه اروپايي آنرا احساس كرده و با استفاده ازهمكاري بازاريابان داخلي، به شناسايي زمينه هاي مناسب تبليغي اقدام كنند. در اين شيوه اصل بردرستي پيام و احتراز از شعارهاي بي محتوي ودور از واقعيت است. بخصوص در زمينه محصولات غذايي شعارهايي كه نادرستي آن با يكبار مصرف كالا، مشخص مي شود، جايي ندارد. اگر بهترين كالا راتوليد و اعلام مي كنيم، اين شعار بايد متكي بر تاييد رسمي موضوع از سوي سازمانهاي كنترل كيفي كشورهاي مقصد و يا ساير سازمانهاي معتبربين المللي باشد. حساسيت بازار محصولات غذايي به اندازه اي بالاست كه اگر تنها يك مصرف كننده ناراضي شود، مي تواند جمع كثيري از مشتريان ديگر را نيز از صف متقاضيان خارج كند. استفاده از فرصت هاي بين المللي براي معرفي كالاي توليدي، گام ديگري است كه درجريان بازاريابي بايد از اهميت فراوان برخوردار شود. شركت در نمايشگاههاي عمومي واختصاصي، در گوشه و كنار جهان و عرضه مستقيم كالا به مشتريان، پيشرفت زيادي را دركار بازاريابي، امكان پذير خواهدساخت. يك مورد ديگر، وضعيت بسته بندي كالاست. در ايران معمولا اين عقيده ازسوي مصرف كنندگان كالاهاي صنايع غذايي ابراز مي شود هزينه اضافي مربوطبه ارتقاي كيفيت بسته بندي، به آنها ربطي ندارد و هزينه بي ثمري رابه آنان تحميل مي كند در بازارهاي جهاني اما، اين اظهار مردود است وسهم موفقيت در مرحله فروش، به ميزان گسترده تري به چگونگي بسته بندي نهايي محصول مربوط مي شود و مصرف كنندگان اروپايي به آساني هزينه اضافي بسته بندي بهتر را، پرداخت مي كنند. كار ديگري كه براي توسعه بازارهاي بين المللي لازم است، رعايت مقررات و شرايطمربوط به حمل و نقل كالاست. توليدكنندگان بايستي مطمئن شوند كه وضعيت بسته بندي و جريان حمل به گونه اي تدارك ديده شده است كه محصول باكيفيت تعيين شده به دست مصرف كننده خواهد رسيد. با رعايت تمامي اين مراحل، به نظر نمي رسد براي ورود ايران به صحنه بازارهاي بين المللي محصولات غذايي، مانع ديگري برسر راه باشد."}