{"title":"تسهيلات بانكي براي بهسازي كارگاههاي قاليبافي بيش از 2 برابر شد","text":". سرويس اقتصادي: با توافق بانك صادرات و وزارت جهاد سازندگي امسال تا مبلغ 120 هزار تومان قرض الحسنه براي بهسازي كارگاههاي قاليبافي خانگي پرداخت مي شود. ميزان اين تسهيلات سال گذشته حداكثر 50 هزارتومان بود و تنها از طريق بانك كشاورزي پرداخت مي شد.. مهندس كاتبمسئول بهسازي كارگاههاي قاليبافي در وزارت جهاد سازندگي به خبرنگارما گفت: امسال مرحله دوم طرح بهسازي و بهداشتي كردن كارگاههاي قاليبافي خانگي تحت پوشش وزارت جهاد سازندگي در سراسر كشور به اجرادرمي آيد. در مرحله اول اين طرح 5 شهرستان از 5 استان تحت پوشش قرارگرفتند. وي گفت: در مرحله دوم طرح بهسازي و بهداشتي كردن كارگاههاي قاليبافي(طرح بقا)علاوه بر توافق با بانك صادرات و استفاده ازتسهيلات آن، وزارت جهاد سازندگي با بانك ملت نيز در حال مذاكره است. تسهيلات اعطايي اين بانك به هر نفر حداكثر مبلغ 200 هزار تومان پيش بيني شده است. وي افزود: در مجموع با تخصيص اعتبارات بانكهاي صادرات وملت 20هزار كارگاه قاليبافي خانگي قادر به استفاده از اين تسهيلات قرض الحسنه خواهند شد. مدت بازپرداخت اين تسهيلات 3 سال و كارمزدآن كم است. وي گفت: تسهيلات بانكي صرفابه كارگاههايي اعطا مي شود كه داراي كارت شناسايي باشند. در اين زمينه، در قالب طرح بقا و از طريق تنظيم پرسشنامه، كارگاههاي قاليبافي خانگي وافراد قاليباف به لحاظ انواع بيماريها شناسايي شده و سپس براي آنها كارت شناسي صادر مي شود. وي در ادامه گفت 95 درصدقاليبافان را زنان تشكيل مي دهند. وي افزود: سال گذشته قرار بوددر 30 هزار كارگاه قاليبافي عمليات بهسازي وبهداشتي انجام شود ولي به دليل محدوديت زمان اجراي طرح كه يك سال پيش بيني شده بود، اين طرح به طور كامل اجرا نشد و حدود 24هزار كارگاه خانگي از اين خدمات بهره مند شدند اما امسال باقي مانده كارگاهها نيز تحت پوشش قرار خواهند گرفت."}