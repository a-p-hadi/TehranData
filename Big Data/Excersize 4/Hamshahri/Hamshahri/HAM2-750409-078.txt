{"title":"باامضاي سه سند همكاري: سومين اجلاس همكاريهاي اقتصادي ايران، اوكراين وتركمنستان پايان يافت","text":"سرويس سياسي: سومين اجلاس سه جانبه همكاريهاي اقتصادي جمهوري اسلامي ايران و جمهوري هاي تركمنستان و اوكراين با امضاي سه سند همكاري درزمينه هاي بانكي، تجاري - اقتصادي و آيين نامه اجلاسهاي سه جانبه به كارخود پايان داد. دكتر ولايتي وزير امور خارجه كشورمان كه به نمايندگي ايران در اين اجلاس شركت كرده بود در پايان اجلاس بااشاره به همكاري كشورهاي درياي خزر و همكاريهاي سه جانبه ايران، اوكراين و تركمنستان اظهار داشت: اين همكاريها بين كشورهاي مستقلي است كه براساس مصالح و منافع متقابل خود عمل مي كنند. وي همچنين در ديدار با رئيس جمهوري و نخست وزير اوكراين آخرين تحولات سياسي اوكراين وسطح روابط دو جانبه را موردبررسي قرارداد. گفتني است كه در سومين اجلاس همكاريهاي سه كشور مقرر شده است كه بابه وجود آوردن يك مكانيزم تهاتري، اوكراين بتواند بدهيهاي مربوط به گاز خود را به تركمنستان با تحويل تجهيزات به ايران تسويه كند."}