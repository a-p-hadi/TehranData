{"title":"سرشماري عمومي نفوس و مسكن درسراسر كشور","text":"پنجمين طرح سرشماري عمومي نفوس و مسكن كشور آبان ماه امسال در سراسركشور اجرا خواهد شد. به گزارش واحد مركزي خبر يكي از مسئولان مركز آمار ايران بااعلام اين خبر افزود: پنجمين طرح سرشماري عمومي نفوس و مسكن با بكارگيري حدود 60 هزار تن از نيروهاي مردمي و به مدت 25 روز و با برآوردبودجه حدود 35 ميليارد ريال در سراسر كشور انجام خواهد شد. وي با اشاره به اينكه بايد هر10 سال يكبار سرشماري عمومي نفوس ومسكن در كشور انجام شود گفت: اطلاعات بدست آمده از اين سرشماري دربرنامه ريزيهاي عمراني در سطح ملي و منطقه اي مورد استفاده وزارتخانه ها، سازمانها، نهادها و دستگاههاي برنامه ريز كشور قرارخواهد گرفت. وي خاطرنشان كرد: تعداد جمعيت، تركيب سني و جنسي، انواع خانوار، نوع مذهب، ميزان سوادو تحصيلات، وضعيت مهاجرت، وضعيت زناشويي، معلوليت، اشتغال و خصوصيات اجتماعي و اقتصادي افراد جامعه، مهمترين محورهايي است كه در پرسشنامه هاي آماري پنجمين سرشماري عمومي نفوس ومسكن گنجانده شده است."}