{"title":"احتمال اعتصاب آموزگاران در جمهوري آذربايجان","text":"به گفته يك نماينده مجلس ملي جمهوري آذربايجان: اگر حقوق آموزگاران افزايش نيابد احتمالا آنان اعتصاب خواهند كرد. بابا خان مراداف، كه در اجلاس مجلس ملي سخن مي گفت ; وضعيت زندگي آموزگاران اين جمهوري را بسيار دشوار خواند. به گزارش خبرگزاري توران ازجمهوري آذربايجان، مراداف تاكيد كردكه تنها در شهر باكو، بيش از دوهزارو 300 نفر ازآموزگاران دست ازكاركشيده اند. رسول قلي اف، رئيس مجلس ملي جمهوري آذربايجان، حل اين مشكل توسط مجلس ملي اين جمهوري را غيرممكن خواند. وي تاكيد كرد كه در بودجه دولت، افزايش حقوقي براي معلمان پيش بيني نشده است. درحال حاضر، حقوق متوسط آموزگاران در اين جمهوري، حدود35 هزار منات معادل 5/7 دلار است."}