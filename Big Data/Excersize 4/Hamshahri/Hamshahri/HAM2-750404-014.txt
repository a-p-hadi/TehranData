{"title":"اعتراض كارگران لهستاني به اصلاحاتي كه خود مي خواستند","text":"كارخانه كشتي سازي گرانسك بدهي زيادي دارد و قراردادهايي كه براي آينده امضا كرده است سودچنداني نداردواحد رسانه هاي خارجي همشهري: چندهزار كارگر لهستاني براي اعتراض به طرح تعطيل كارخانه كشتي سازي گدانسك در ورشوراهپيمايي كردند. اين كارخانه دچار بدهيهاي سنگيني است و مديريت شركت اعلام ورشكستگي كرده است. دولت لهستان كه بزرگترين سهام دارگدانسك است، خاطرنشان كرده است كه اقدامي براي كمك به آن نخواهد كرد. كارخانه كشتي سازي گدانسك خاستگاه جنبش اتحاديه كارگري همبستگي به رهبري لخ والسا، رئيس جمهوري پيشين كشور است. به گزارش تلويزيون بي. بي. سي، در روزهاي اوج دهه 1980، جنبش همبستگي در كارخانه كشتي سازي گدانسك پا گرفت. اما حالا جو موجود در اين كارخانه كاملامتفاوت است و نوعي خشم نااميدانه در آن موج مي زند در آن زمان والسااز اتحاديه كارگري يك جنبش دمكراتيك ملي ساخت كه دوران گذار ازكمونيسم به دموكراسي را موجب شد. اما حالا اصلاحات اقتصادي كه كارگران براي اجراي آن مبارزه كردند، شغل آنان را از دستشان مي گيرد. كارخانه كشتي سازي گدانسك بدهي زيادي دارد و قراردادهايي كه براي آينده امضاءكرده است، سود چنداني ندارد. مدير كارخانه ناچار از اعلام ورشكستگي شده است. به زودي نيمي از كارگران آن بيكار مي شوند; بقيه ممكن است فقط به مدت يكسال ديگر در استخدام باشند كارگران و مديريت باهم به سختي مي كوشند تا كارخانه را سرپا نگه دارند. چند سال پيش كارخانه كشتي سازي اشتچين در غرب شهر گدانسك نيز در آستانه ورشكستگي بود. امابا تجديد ساختار، به تازگي به سوددهي رسيده است. كارخانه گدانسك هم مي خواهد ازاين سرمشق تبعيت كند. مدير آن اخيرا يك شركت جديد راثبت كرد اما وي به ضمانتهاي اعتباري ازدولت نيازدارد تا كارخانه جديد را به كار بياندازد. كمونيستهاي قديمي كه اكنون در اين كشور در مصدر كار هستند، مي گويند به گدانسك كمك نخواهند كرد. همبستگي روشهاي خاصي براي افزايش فشار دارد. اتحاديه اكنون بسيار كوچكتر ا ز دهه 1980 است، اما اعتراضات پارسال آن دولت را به تنگ آورد."}