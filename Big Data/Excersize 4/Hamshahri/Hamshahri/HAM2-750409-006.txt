{"title":"گزارش تكان دهنده سازمان ملل متحد: سالانه 300 تا 500 ميليارد دلارمواد مخدر در جهان فروخته مي شود","text":". سرويس شهري: به گزارش برنامه بين المللي كنترل مواد مخدر سازمان ملل متحد(UNDCP)سالانه بين 300 تا 500 ميليارد دلار كوكائين، هروئين وترياك در سراسر جهان فروخته مي شود. در اين گزارش همچنين آمده است كه: رقم فروش سالانه موادمخدر دراواخر دهه 1980 مبلغ 122 ميليارد بوده كه 70 درصد آن(85 ميليارددلار)تطهير و در امور اقتصادي سالم سرمايه گذاري شده است. در گزارش برنامه بين المللي كنترل مواد مخدر آمده است: طي دهه اخير، توليد، قاچاق ومصرف مواد افيوني در سراسرجهان گسترش يافته و حتي به جوامع و به كشورهايي كه تصور مي رفت از گزندمواد مخدر درامان هستند، رسوخ نموده است. اين گزارش تكان دهنده عواقباجتماعي - اقتصادي توليد، قاچاق واستعمال مواد مخدر راتشريح مي كند. براساس اين گزارش اثرات منفي قاچاق مواد مخدر تاكنون به اين حدمشهود نبوده است، اينك كاملا روشن است كه قاچاق مواد افيوني به صورت مشكل مشترك براي كشورهاي در حال توسعه و توسعه يافته درآمده و براي حل آن همكاري مشترك بين هردو گروه از كشورها مورد نياز است."}