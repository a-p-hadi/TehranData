{"title":"از سوي سازمان حمل و نقل و ترافيك تهران: واگذاري آرم تردد در محدوده طرح ترافيك از شانزدهم تيرماه آغاز مي شود","text":"آرم هاي قديمي(75، 74)از پانزدهم مرداد عتبار نداردسرويس شهري: واگذاري مجوز آمد و رفت خودروها در محدوده ممنوعه شهرتهران در سال 7675 از شانزدهم تيرماه توسط سازمان حمل و نقل وترافيك تهران آغاز مي شود. مهندس علي شاملو قائم مقام سازمان حمل و نقل و ترافيك تهران عصرديروز در جمع خبرنگاران همچنين خاطرنشان كرد: براساس دستورالعمل وزارت كشور همچون سالهاي گذشته اعلان زمان و وسعت محدوده طرح ترافيك و كنترل و اعمال مقررات برعهده راهنمايي و رانندگي و واگذاري آرم وسياستگذاري پيرامون آن برعهده سازمان حمل و نقل و ترافيك تهران است كه مقدمات طراحي آرم و دريافت مدارك از ابتداي سال جاري از سوي اين سازمان آغاز و واگذاري آن از شانزدهم تيرماه شروع مي شود. وي صدور و واگذاري آرم تردد در محدوده طرح ترافيك از سوي سازمان حمل و نقل وترافيك تهران را مستند به مصوبه شوراي عالي اقتصاد و ماده 30 قانون وصول برخي از درآمدهاي دولت با تاييد رياست جمهوري دانست وگفت: واگذاري آرم و اخذ وجوه واگذاري آرم مشمول دريافت عوارض تلقي مي شود و انجام اين امر برعهده شهرداري تهران مي باشد زيرا عوارض ناشي از آن صرف خطكشي معابر و تقاطع ها، نصب تابلوهاي هشداردهنده انتظامي، ساخت پلهاي عابر پياده، اصلاح هندسي معابر و توقفگاه هاي چندطبقه درسطح شهر تهران مي شود. مهندس شاملو همچنين ضمن تقدير و تشكر ازپرسنل راهنمايي و رانندگي كه همكاري و همراهي در اجراي صحيح محدوده طرح ترافيك را برعهده دارند افزود: اعمال مقررات و قوانين در سطح شهر براي رواني رفت و آمد خودروها با همكاري، همفكري و تلاش سازمانهاي دست اندركار ميسر مي باشد. وي ادامه داد: در آرم هاي دوره جديد يكي از بناهاي تاريخي شهرتهران طراحي شده است كه واجدين شرايط دريافت آرم بايد حداكثر تاشانزدهم تيرماه مدارك خود را تحويل سازمان ترافيك نمايند و ازپانزدهم مردادماه سال جاري آرمهاي قديمي(7574)اعتبار قانوني ندارد و از ورود خودروهايي كه فاقد آرم تردد باشند جلوگيري خواهدشد. شايان ذكر است كه در فاصله زماني 16 تيرماه الي 15 مردادماه هر دونوع مجوز(قديم و جديد)داراي اعتبار مي باشد."}