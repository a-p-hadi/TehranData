{"title":"چكها، حركت در زير پوسته فوتبال دارندجشن نيم قرني كرواتها در نبردبا آلمان","text":". واحد رسانه هاي خارجي: روز گذشته پارتيزانهاي كرواسي پنجاه و پنجمين سالگرد قيام خود را عليه رژيم نازي در زمان جنگ جهاني دوم گرامي داشتند. اما اين جشن بسيار كم رنگ بود و تنها عده اندكي از ياران مارشال ژوسيپ تيتو بر سر قبر پارتيزانها حضور يافته و مزار آنها راگلباران كردند. در سال 1941 پارتيزانهاي كمونيست در شهر سيزاك عليه دولت نازي كرواتها كه اوستاشي ناميده مي شدند قيام كردند اما امروز، تمام وقايع تاريخي كرواتها در ذهن مردم اين كشور به فراموشي سپرده شده است. امروز اغلب مردم كرواسي درمقابل تلويزيون خواهند نشست تابرگي جديد به دفتر تاريخ پرهياهوي اين كشور اضافه كنند. امروز، مردم كرواسي در جبهه ديگر، به نبرد مي پردازند110 نفر كروات در غالب تيم ملي فوتبال كرواسي به مصاف ژرمن ها خواهند رفت تا با شكست دادن آنهاياد پارتيزانهاي خود را مجددا زنده كنند. از سوي ديگر هنوز هم تعصبهاي نازيسمي در چهره بازيكنان آلمان به چشم مي خورد و همين تعصبباعث مي شود تا با تمام قوا به مصاف كرواتها بشتابند. در ويلا پارك هم غوغايي از نوع ديگر برپا خواهد شد. چك ها كه براي اولين بار بدون اسلوواكها در جام ملتها حضور مي يابند، مانند كرواتهاقصد رقم زدن تاريخي جديد در كشور خود را دارند. چك ها بدون هياهووارد اين مسابقه ها شدند و هم اكنون به يك تيم مدعي تبديل شده اند. امشب فوتبال ظريف پرتغال در برابر ياران دوسان اوهرين قد علم خواهندكرد تا پرتغالي ها مجبور شوند بهترين بازي خود را در جام دهم به نمايش گذارند. در ورزشگاه اولدترافورد شهرمنچستر، آلمان در برابر كرواسي قرارمي گيرد. اين دو تيم با دو حالت متفاوت پاي به اين ديدار مي گذارند. تيم آلمان با بدني خسته و كوله باري از بازيكنان مصدوم و كرواسي باتيمي شاداب و بازيكناني با قدرت و با انگيزه. مربي كرواسي در آخرين ديدار تيم خود در مرحله مقدماتي به 7 تن ازبازيكنان سرشناس تيم خود استراحت داد تا آنها دچار مصدوميت نشوند كه اين ريسك بزرگ باعث شكست سنگين اين تيم در برابر پرتغال و رويارويي اين تيم با ژرمن ها شد. امشب سوكر، بوكسيچ و بوبان به تركيب اصلي كرواتها بازمي گردند وتنها نگراني بلازه ويچ، مصدوميت روبرت پروسينسكي مي باشد. از سوي ديگر برتي فوگتس باكوله باري از بازيكنان مصدوم و محروم مواجه است. توماس هلمر از روز چهارشنبه به بعد قادر به دويدن نبوده و ممكن است به ديدار امشب نرسد. همچنين اشتفان رويتر هم جدا از سايربازيكنان آلمان به تمرين سبك پرداخته و توماس اشترونز هم دو اخطاره است. اريش روت مولر كمك مربي تيم آلمان كه از نزديك هر سه ديداركرواسي را ارزيابي كرده است مي گويد: سيستم بازي كرواسي مانندآلمان(253)مي باشد وبازيكنان آنها از لحاظ تكنيكي در سطح بسيار بالايي قرار دارند. يورگن كلينزمن كه هنوز نتوانسته زوج مناسبي براي خود در خط حمله آلمان بيابد مي گويد: ما از بازي در برابر ايتاليا درس هاي بسياري آموختيم و مي خواهيم مانند ايتاليا در برابر كرواسي بازي كنيم. چكها در نبرد با پرتغال در آخرين ديدار مرحله يك چهارم نهايي دو تيم جمهوري چك وپرتغال در ورزشگاه ويلاپارك شهربيرمنگام به ديدار يكديگرمي روند چك رامي توان دانمارك جديد جام ملتهاي اروپا ناميد. اين تيم هماننددانمارك سال 92، به دور از جنجال و هياهو پاي به اين رقابتها نهاد وپس از غلبه بر تيمهايي چون ايتاليا خود را به مرحله يك چهارم نهايي رسانده است. عاملي كه باعث موفقيت اين تيم در جام دهم شده، جو بدون استرس اردوي تيم اين كشور بوده است دوسان اوهرين مربي خونسرد اين تيم مي گويد: پرتغالي ها از ما بسيار قويتر هستند و به احتمال زيادمغلوب آنها خواهيم شد ما براي پيروزي نياز به يك معجزه بزرگ داريم. ميروسلاوكادلچ ليبروي جمهوري چك بار ديگر به قلب خط دفاع اين تيم باز مي گردد اماپاول ندودهافبك تكنيكي و قدرتمند چك دواخطاره است و ولاديمير اسميسرجايگزين وي مي شود. اسميسر كه با بثمر رساندن گل سوم چك در برابر روسيه نام خود را در كتاب قهرمانان ورزش چك ثبت كرد، وظيفه سنگيني در ديدار امشب بر عهده خواهد داشت. پرتغال هم پس از پيروزي پر گل در برابر كرواسي و با روحيه اي عالي به مصاف چك مي آيد. اوليويرا بار ديگر از روش كلاسيك(244)بهره خواهد بردكه در آن ژائوپينتو وساپينتو در خط حمله از پاسهاي لوئيس فيگو، روي كوستا، پائولوسوسا بهره مند خواهند شد. مربي تيم پرتغال ممكن است تادومينگوئز بهترين گلزن فوتبال پرتغال را درفصل گذشته به تركيب اصلي تيم خود اضافه كند تا با قدرتي دوچندان به مصاف حريف اروپاي شرقي خود برود."}