{"title":"اخبار بورس شاخص كل قيمت سهام هفته پيش 66واحد افزايش يافت","text":". سرويس اقتصادي: تالار بورس اوراق بهادار تهران در 5 روز آخرين هفته خرداد ماه شاهد داد و ستد 18 ميليون و 456 هزار و 115 سهم به ارزش بيش از 149 ميليارد و 575 ميليون و 657 هزار ريال بود. معاملات اين هفته در 7هزار و280 نوبت و براي 5 هزار و 481نفرخريداري و دستور تغييراسناد مالكيت آنها داده شد. ميزان معاملات اين هفته 5/38 درصد از نظر ريالي و 13 درصد از لحاظتعداد نسبت به هفته قبل از آن افزايش داشت. از 131 شركتي كه سهام آنها دراين هفته مورد داد و ستدكارگزاران قرار گرفت، سهام 31شركت به علت عرضه و تقاضا كاهش پيدا كرد اماسهام 81 شركت از افزايش نرخي از يك تا 7553 ريال برخوردار شد. به همين علت شاخص كل قيمت سهام با 06/66 واحد افزايش به 42/2000 واحدرسيد سهام 19 شركت نيز بدون تغيير قيمت داد و ستد شد. پررونق ترين روز داد و ستد سهام در اين هفته چهارشنبه 30 خردادماه بود در اين روز 9 ميليون و609 هزار و 857 سهم به ارزش بيش از 69ميليارد و 672ميليون ريال در 932 نوبت براي 580 نفر خريداري شد. ميزان سود شركت ايران دوچرخ براساس بودجه امسال اين شركت، يك ميليارد ريال درنظر گرفته شده است، اما پيش بيني مي شود، در عمل اين رقم تا چند برابر افزايش يابد. . مهندس قرمزي رئيس هيات مديره شركت ياد شده در ديداركارگزاران بورس اوراق بهادار تهران از اين كارخانه، ضمن اعلام خبر فوق گفت: درمجمع اين ماه شركت، سهامداران ميزان افزايش سرمايه را تعيين و تصويبخواهند كرد. . مهندس سيدعباس آزادي مديرعامل شركت ايران دوچرخ نيز گفت: اين شركت در ماههاي آينده موتورسيكلت مدل 100 سي سي خود را كه با همكاري صنعتگران توانمند ايراني توليد شده است به بازار عرضه خواهد كرد. وي گفت: امسال براساس قراردادي كه با شهرداري تهران در دست مذاكره است، 100هزار دوچرخه به شهرداري فروخته خواهد شد، تا به صورت قسطي وباقيمت ارزان دراختيار مردم قرار گيرد. در مرحله اول اين طرح كارمندان دولت، دانشجويان و ايثارگران و جانبازان در اولويت قراردارند. شركت مخمل و ابريشم كاشان اعلام كرد، سود قبل از كسرماليات اين شركت(حسابرسي نشده)براي سال مالي گذشته بالغ بر يازده ميلياردريال بوده است. براساس اعلام شركت توليدي تيم، در دوره يازده ماهه منتهي به 31/2/1375 نسبت به دوره مشابه قبل از آن، مبلغ فروش شركت 5/16 درصدافزايش داشته است. شركت بلبرينگ ايران اعلام كرد، سود خالص اين شركت براي سال مالي گذشته بالغ بر 2 ميليارد و 970 ميليون ريال بوده است. مجمع عمومي عادي سالانه شركت شيرين دارو براي تصويب صورتهاي مالي، مجمع فوق العاده شركت ريسندگي و بافندگي كاشان براي افزايش سرمايه و مجمع عمومي عادي به طور فوق العاده شركت سرمايه گذاري بانك صادرات براي انتخاب اعضاي هيات مديره امروز برگزار مي شود."}