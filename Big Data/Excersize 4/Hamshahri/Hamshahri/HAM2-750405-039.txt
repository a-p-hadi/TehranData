{"title":"لبد، معاون شوراي امنيت ملي روسيه رابركنار كرد","text":"خبرگزاري ايتارتاس گزارش داد الكساندر لبد مشاور امنيت ملي جديدبوريس يلتسين رئيس جمهوري روسيه معاون شوراي امنيت ملي اين كشور را كه از دست پروردگار اولف لوبوف مشاور پيشين امنيت ملي بود از كاربركنار كرد. گزارش خبرگزاري فرانسه از مسكوحاكيست ولاديمير روبانف پس ازملاقات با لبد استعفاي خود راتسليم كرد. لبد پس از كسب مقام سوم در دوراول انتخابات اخيررياست جمهوري روسيه به عنوان مشاور امنيت ملي رئيس جمهوري اين كشور منصوب و از سه شنبه گذشته مشغول به كار شد. شوراي امنيت عالي ترين نهادامنيت ملي كشور روسيه است. روبانف گفت استعفاي وي به درخواست لبد بوده است. لبد كه دو روز پس از انتخابات رياست جمهوري به عنوان دبير شوراي امنيت ملي معرفي شد ديروز با ژنرال هاي ارشد ارتش روسيه ملاقات كرد."}