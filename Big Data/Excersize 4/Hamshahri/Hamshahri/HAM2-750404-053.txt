{"title":"وزير بازرگاني در نشست شوراي مديران آستان قدس رضوي تمام اتحاديه ها وسازمان هاي اقتصادي دنيا، به سرخس چشم دوخته اند","text":". سرويس شهرستانها: آل اسحاق وزير بازرگاني در نشست شوراي مديران آستان قدس رضوي در مشهد، كوشش براي تلفيق مسائل معنوي با مسائل مديريتي و اقتصادي و سياسي را در جمهوري اسلامي ايران، عين موفقيت براي نظام دانست و تاكيد كرد اگر تصور شود توسعه و عدالت اجتماعي باهم در تضاد هستند، اين يك برداشت غيرمنطقي خواهد بود. آل اسحاق بااشاره به فعاليت هاي آستان قدس در سرخس اظهار داشت: امروزه تمام اتحاديه ها و سازمانهاي اقتصادي دنيا، نگاه به سرخس دارند و من به سهم خود از مديران و مسئولان آستان قدس كه نمونه خوبي از مديريت منطقي، صحيح، كارآمد و فعال رانشان دادند، تشكر مي كنم. مابايدبا توجه به اينكه سرخس درآينده به عنوان دروازه ورود به بسياري از كشورهاي جهان است نشان بدهيم كه در زمينه هاي مختلف اقتصادي ازجمله ترانزيت، انبارداري، توليد و تجارت كالا مي توانيم به نحو احسن از اين منطقه ويژه استفاده كنيم. در نشست شوراي مديران آستان قدس، كريمي قائم مقام توليت آستانه، فعاليت هاي آستان قدس در سه ماهه اول سال 75 را تشريح كرد و بهره برداري از طرح كارخانه فراورده هاي لبني، كارخانه آرد، افتتاح موسسه منطقه ويژه سرخس و فرودگاه بين المللي الماس سرخس را از جمله اين فعاليت ها دانست."}