{"title":"ديدار رئيس و قضات مجتمع قضائي شميران ازمراكز فرهنگي شهرداري منطقه يك","text":". سرويس شهري: حجت الاسلام قدياني رئيس مجتمع قضائي شميران و گروهي ازقضات اين مجتمع ديروز از موزه آثار طبيعي و حيات وحش پارك قيطريه وفرهنگسراي اميركبير در منطقه يك شهرداري تهران ديدن كردند. به گزارش خبرنگار ما هنگام ديدار قضات از موزه آثارطبيعي و حيات وحش ايران دربخش هاي مختلف توضيحات لازم ارايه شد و نحوه شكل گيري وپي ريزي اين مركز فرهنگي براي رشد و آگاهي عمومي تشريح شد. همچنين رئيس و قضات مجتمع قضائي شميران در محل پارك قيطريه حاضرشدند و از بخش هاي مختلف اين مركز از جمله فرهنگسراي اميركبير، كتابخانه و نگارخانه اين مركز فرهنگي ديدن كردند و در جريان نحوه فعاليت در اين بخش ها قرار گرفتند. ديداركنندگان همچنين ازقهوه خانه سنتي احداث شده در پارك قيطريه نيز ديدن كردند و در جريان فعاليت هاي عمراني اجتماعي و فرهنگي شهرداري منطقه يك قرار گرفتند. در پايان اين ديدار حجت الاسلام قدياني در گفتگو با خبرنگار ماگفت: احداث موزه آثار طبيعي و حيات وحش ايران سرمايه اي براي جمهوري اسلامي ايران است كه توسط شهرداري تهران بادلسوزي و تلاش بسيار بنا شده و خوب است كه در كنار فعاليت هاي علمي كه در اين محل صورت مي گيرد آيات قرآن و احاديث اسلامي در ارتباط با اين فعاليت ها به شكل زيبايي در معرض ديد بازديدكنندگان قرار گيرد."}