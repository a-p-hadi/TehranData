{"title":"دو و ميداني جوانان","text":". سرويس ورزشي: نخستين مرحله اردوي تيم ملي دو و ميداني جوانان ايران چند روزي است كه با شركت 26 ورزشكار از سراسر كشور در مجموعه ورزشي شهيد كشوري تهران تشكيل شده و حاضران در اردو، خود را براي شركت دررقابتهاي قهرماني جوانان آسيا در هندوستان آماده مي كنند. روز گذشته سري به اردوي تيم جوانان زديم، جوانان دعوت شده به اردو با علاقه مندي هرچه تمامتر گوش به فرمان مربيان داشتند و تمرينات را با جديت هرچه تمامتر دنبال مي كردند ورزشكاراني كه اگر طي چندماه باقيمانده تا رقابتهاي قهرماني آسيا(آبان ماه)بدرستي آموزش ببينند و انگيزه لازم در آنان ايجاد شود، مي توانند افتخار بيافرينندو حركتي نو را در اين رشته ورزشي پايه ايجاد كنند. ... اما، ديروز به نكته اي برخورد كرديم كه گذرا اشاره اي به آن مي كنيم و مي گذريم وان شاءالله همين اشاره براي اصلاح امور كافي باشدو نياز به بازكردن آن نباشد. اختلاف ميان برخي مربيان، مساله اي است كه در همين ابتداي كار بايد ريشه آن خشكانده شود كه اين برعهده رئيس و نايبرئيس فدراسيون است. دو سه روز قبل، طي حكمي از سوي رئيس فدراسيون، سرمربي و مربيان تيم جوانان منصوب شدند كه اين به مذاق برخي خوش نيامده است. يكي ازمربيان قديمي، اردو را به حالت قهر ترك كرده و يكي دو تن از آنهايي كه مانده اند با سرمربي تيم اختلاف سليقه دارند كه اين اختلاف به بحث وجدل هم كشيده مي شود! اين مسائل به سود دو و ميداني كه در مسيري تازه قرار گرفته، نيست اگر همگان تنها به اعتلا و پيشرفت اين رشته توجه داشته باشند و مسائل ديگر را در كار، آنهم در كار تيم ملي دخالت ندهند، قطعا پيشرفت، سريعتر حاصل خواهد شد. اين جوانان كه فدراسيون، سرمايه گذاري صحيحي را روي آنان آغازكرده، نبايد بااين اختلافات بي پايه و اساس، بي انگيزه و پراكنده شوند دووميداني به همدلي و وحدت بيش از هرچيز ديگر نياز دارد. اميدواريم هرچه سريعتر و در همين ابتداي كار، اين گونه مسائل ازاردوي دووميداني رخت بربندد و شاهد رشد و پويايي آن در آينده باشيم."}