{"title":"چين: پطرس غالي قرباني رقابت جمهوريخواهان و دمكراتهاي آمريكا خواهد شد","text":"روزنامه مردم چاپ چين ديروز نوشت پطرس غالي دبيركل سازمان ملل ممكن است قرباني انتخابات آمريكا شود. به گزارش خبرگزاري فرانسه روزنامه مردم نوشت اگر سازمان ملل متحدآلت دست انحصاري واشنگتن باشد تمامي اعتبارش را از دست خواهد داد. به نوشته اين روزنامه كه ارگان رسمي حزب كمونيست چين است احتمال دارد پطرس غالي قرباني مبارزات انتخاباتي آمريكا ميان جمهوريخواهان و دموكراتها بشود كه از اين سازمان به عنوان جبهه نبرد استفاده مي كند. آمريكا هفته گذشته اعلام كرد قصد دارد با تجديد دوره دبيركلي پطرس غالي درماه نوامبر مخالفت كند. روزنامه مردم در ادامه نوشت اين مخالفت به سببآن است كه پطرس غالي قصد دارد اصلاحاتي در سازمان ملل متحد ايجاد كند كه مخالف خواسته هاي آمريكاست."}