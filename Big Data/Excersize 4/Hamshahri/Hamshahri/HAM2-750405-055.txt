{"title":"با سبك معماري دوره قاجاريه موزه تاريخي سنندج، بازسازي شد","text":". سنندج - خبرنگار همشهري: موزه تاريخي سنندج بازسازي و آماده بهره برداري شد. به گفته مدير كل سازمان ميراث فرهنگي كردستان، ساختمان موزه در سال 1370 دچار آتش سوزي شد و خسارت بسياري به آن وارد آمد به نحوي كه بازسازي آن 4 سال طول كشيد. . معروفي در توضيح ويژگيهاي معماري اين بنا گفت: ساختمان موزه در136 سال پيش به شيوه معماري دوره قاجاريه توسط ملا لطف الله شيخ الاسلام وقت كردستان در دو طبقه و يك زيرزمين بنا شده و شامل قسمتهاي مختلف است. وي افزود: زيرزمين موزه كه حوضخانه است، داراي گنبد وهلالي هاي بسيار زيبا با گچ بريها و آينه كاريهاي بي نظيري است كه وجود حوض سنگي در آن، بر زيبايي محل افزوده است. وي اضافه كرد: از ديگرزيبايي هاي اين بنا، ارسي و درهاوپنجره هاي آن است كه يكي ازاستادان محلي بنام حبيبالله سنندجي بامهارت تمام مدت 4 سال روي آن كار كرده است. ارسي بي نظير اين مجموعه به مساحت 110 مترمربع داراي هفت چشمه و كتيبه اي بسيار عريض و بلنداست و تمامي آلات و شيشه هاي به كار رفته در آن، هنوز پا برجاست. بهرامي كارشناس مرمت و بازسازي ميراث فرهنگي كردستان و مسئول بازسازي موزه سنندج نيز گفت: عناصر معماري اين بنا كه توسطاستادكاران بومي و غيربومي ساخته شده، تابع مختصات محيط است. وي افزود اين اثر ارزشمند در رديف آثار ملي و تاريخي به ثبت رسيده است."}