{"title":"همدان، پنجمين شهر تاريخي كشور در چنبره جويندگان كار!","text":"خميازه هاي طولاني كارگران جوياي كار مردم همدان را به ستوه آورده است. شهروندان همداني و رهگذراني كه از ميدان بزرگ و مركزي شهر همدان (ميدان امام ره)مي گذرند همه روزه نظاره گر صحنه هايي هستند كه سالهاست به ديدن آن عادت كرده اند و تقريبا پذيرفته اند كه براي حل اين مشكل بزرگ راه حل اصولي و منطقي وجود ندارد. موضوع از اين قرار است كه سالهاي متمادي است در حد فاصل خيابانهاي شهدا و تختي و نيز حدود 50 متر از ابتداي اين خيابان ها از شروع روزتا حوالي ظهر به ميعادگاه و محل تجمع بيكاران، كارگران فصلي وجويندگان كار تبديل شده است و مسئولان امور شهر ظاهرا تاكنون موفق به پيدا كردن راه علاج اين مشكل نشده اند. حضور طولاني و گسترده هزاران كارگر و جوينده كار با هياتي ناموزون در حالي كه بيلي بر دوش، كلنگي آويزان بر شانه و غربال هاي گچ و خاك برپشت دارند زيبنده پنجمين شهر تاريخي - فرهنگي كشور كه بر اساس اظهارات استاندار همدان روزگاري پذيراي 2 ميليون و 200 هزارايرانگرد و جهانگرد داخلي و خارجي بوده، نيست و به نمايش درآمدن هرروزه اين بازار مكاره در مركز شهر كه 6 خيابان اصلي از آن منشعبمي شود، سيماي شهر توريستي، فرهنگي همدان را مخدوش و نازيبا مي كند. در ميان اين اجتماع ناهمگون گاه كارگران پير و معلولي ديده مي شوندكه تابايستادن هاي طولاني را ندارند و در كنار ابزار كار خود درازكشيده و بعضابه خواب مي روند. خوب است مسئولان شهري محلي را در اطراف شهرمشخص كنند و براي اقامت و انتظار طولاني كارگران جوياي كار امكانات ابتدايي مورد نياز رافراهم سازند تا كارفرمايان نيز با سهولت بيشتري كارگران مورد نظرخود را انتخاب كنند. همينطور دستگاههاي ذيربط مي توانند براي كارگران كارتهاي شناسايي ويژه اي صادر كنند تا كارفرمايان باآسودگي خيال از وجود آنها استفاده كنند و در صورت بروز مشكل، شناسايي كارگران و محل اقامت آنهاامكانپذير باشد. به هر حال حضور متراكم چنين افرادي در مركز شهر براي دريافت نان زيبنده نيست و تجمع هزاران تن كارگر بيكار با وضعيتي كه همگان ناظرو شاهد آن هستند بيشتر به اعتبار و حيثيت ملي و توريستي شهر لطمه وارد مي كند. ياري"}