{"title":"با متهم كردن بن به مداخله در امور داخلي چين پكن، سفر وزير خارجه آلمان رابه چين به تعويق انداخت","text":"سفر يك ماهه رئيس جمهوري چين به اروپا و آسياي مركزي آغاز شدپكن ديروز اعلام كرد در واكنش به قطعنامه اخير پارلمان آلمان درباره وضع حقوق بشر در چين، سفر وزير خارجه آلمان را به اين كشور به حال تعليق در آورده است. به گزارش خبرگزاري رويتر ازپكن، راديو دولتي چين به نقل از يك سخنگوي وزارت خارجه اين كشور اعلام كرد: چين قطعنامه پارلمان آلمان را درباره وضع حقوق بشر در چين مغاير عرف بين المللي و مداخله درامور داخلي ساير كشورها مي داند و قويا آن را محكوم مي كند. پارلمان آلمان هفته گذشته باتصويب قطعنامه اي چين را به نقض حقوق بشر در تبت متهم كرد. در همين حال جيانگ زمين رئيس جمهوري چين سفر يك ماهه خود رابه كشورهاي اروپايي و آسياي مركزي آغاز كرد. به گزارش خبرگزاري جمهوري اسلامي از پكن، جيانگ زمين درجريان اين سفر كه ديروز آغاز شداز كشورهاي اسپانيا، نروژ، روماني، ازبكستان، قرقيزستان وقزاقستان ديدن خواهد كرد. رئيس جمهوري چين ماه گذشته نيز از شش كشور آفريقايي ديدن كرد. كارشناسان هدف از اين سفر راخنثي سازي فعاليتهاي تايوان دراين قاره و مانورهاي سياسي دربرابر آمريكا عنوان داشتند. سفرهاي خارجي كه پس از پايان جنگ سرد مورد توجه مقامهاي چيني قرارگرفته است، در تقويت موقعيت بين المللي و خنثي سازي سياستهاي مهارگونه آمريكا عليه اين كشور نقش عمده اي ايفا كرده است. پكن در ماه آوريل گذشته با جلبحمايت كشورهاي مختلف از تصويب طرح پيشنهادي آمريكا در مورد وضعيت حقوق بشر در چين جلوگيري كرد. از سوي ديگر مقامهاي تايواني اعلام كردند واكنش چين نسبت به درخواست لي تنگ هويي رئيس جمهوري تايوان و از سرگيري مذاكرات دوسرزمين ارزش بررسي را دارد هر چند اين واكنش از سوي يك مقام دون پايه چيني ابراز شده است. لي در 31 ارديبهشت امسال اعلام كرد خواهان از سرگيري مذاكرات تايپه - پكن و بازديد از چين و مذاكره با مقامهاي چيني است ديروز يكي ازسخنگويان حزب كمونيست چين - اداره امور تايوان به خبرگزاري شين هواگفت پكن از آغاز دهه 1990 بارها گفته است بايد مذاكرات دو طرف سرانجام به خصومت موجود در دو سوي تنگه تايوان پايان بخشد و راه رابراي وحدت آرام و مسالمت آميز دو سرزمين هموار كند."}