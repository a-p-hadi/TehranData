{"title":"سرايت ايدز از طريق گاز گرفتن با دندان","text":". براتيسلاوا- دكترلودويك ويدمار رئيس سازمان مبارزه با بيماريهاي واگير در وزارت بهداري جمهوري اسلواكي اعلام كردكه برخلاف تصورهاي قبلي، بيماري ايدز از طريق گاز گرفتن با دندان نيز از بيمار به فردسالم منتقل مي شود. وي گفت يك مرد 47 ساله ايدزي كه همسايه اش را گازگرفته بود، اين فرد را به ايدز مبتلا كرده است. به اظهار دكترويدمار، از مردي كه گاز گرفته شده بود همان روز آزمايش خون بعمل آمد، جواب از لحاظ بيماري ايدز منفي بود، اما 54 روز بعد كه اين مردبيمار شده بود جواب آزمايش خون وي مثبت بود و به ايدز مبتلا شده بود. دكتر ويدمار كه اين وضعيت را جهت هشداري به همه مردم، در مجله پزشكي لان ست چاپ كرده است عقيده دارد HIV ويروس در هر جا كه باشد خطرناك است. مقدار اين ويروس در بزاق بيمار ايدزي كمتر از خون او است."}