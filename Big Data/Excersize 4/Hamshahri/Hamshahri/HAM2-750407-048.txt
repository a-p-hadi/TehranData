{"title":"كوتاه، از سراسر كشور","text":"بكارگيري سيستم كامپيوتري شناسايي خودروهاي مسروقه در محوركندوانسرويس شهرستانها: به گفته فرمانده ناحيه انتظامي مازندران، درهفته نيروي انتظامي، سيستم كامپيوتري جديدي در محور كندوان بكارگرفته مي شود كه بااستفاده ازآن مي توان خودروهاي مسروقه اي را كه از اين محور عبور مي كنندشناسايي كرد. وي در چالوس همچنين يادآورشد: حضور مستمرپليس راه و اقدامات مديريت راهنمايي و رانندگي به همراه نصب تابلوها و علائم هشداردهنده در جاده هاي استان مازندران موجب شده تا آمار تخلفات و حوادث رانندگي در اين محورها تا حدچشمگيري كاهش يابد. پايان سمينار حفاظت محيطزيست در بندر انزلي . سرويس شهرستانها: سمينار منطقه اي حفاظت محيط زيست كشور با عنوان امور محيط انساني كه در مركز مطالعات تالاب بندر انزلي برگزار شده بود به كار خود پايان داد. در اين سمينار دو روزه آثار زيست محيطي ايجاد صنايع بزرگ و پيامدهاي توسعه و معضلات محيط زيست انساني، جلوگيري از ورود مواد زائد و خطرناك به محيط زندگي و راههاي حل اين معضلات مورد بررسي قرار گرفت. اختصاص اعتبار براي تكميل طرحهاي نيمه كاره سيستان وبلوچستان . زاهدان - خبرنگار همشهري: استاندار سيستان و بلوچستان گفت 28ميليارد و 880 ميليون ريال از محل اعتبارات تبصره 37 قانون بودجه ويژه مناطق محروم، امسال صرف 120 طرح نيمه كاره در استان مي شود. جهانبخش روز گذشته در جلسه كميسيون ويژه امور مناطق محروم استان همچنين بااشاره به اينكه در حال حاضر بيش از 220 طرح محروميت زدايي نيمه تمام در استان وجود دارد افزود: بااستفاده از اعتبار يادشده 12طرح عمراني جديد نيز در سطح استان به اجرا درخواهد آمد. پايان كار لوله گذاري خط انتقال آب به رجايي شهر كرج . كرج - خبرنگار همشهري: عمليات لوله گذاري براي انتقال آب ازشاهين ويلا به رجايي شهركرج به طول پنج هزار و 700 متربه پايان رسيد به گفته مديرامور آب و فاضلاب كرج، اين خط لوله آب چاههاي كرج را به مناطق غرب و شمال غرب رجايي شهر منتقل مي كند و بابهره برداري كامل از آن كه دو ميليارد ريال هزينه داشته است مشكل كم بودن فشار آب در مناطق يادشده برطرف خواهد شد. اجراي طرح سالم سازي دريا در 65 نقطه ساحلي مازندران . بابل - خبرنگار همشهري: به منظور استفاده مناسب از سواحل درياي خزر در مازندران طي فصل تابستان، طرح سالم سازي دريا در65نقطه ساحلي استان به اجرادرآمد. معاون اجرايي استانداري مازندران بااشاره به اينكه اين طرحها با هزينه 3 ميليارد ريال براي تامين سلامت مسافران و پيشگيري از حوادث ناگوار براي آنان اجرا شده است، به مسافران سفارش كرد به منظور حفظ جان خود، از شناكردن درمناطق ممنوع اعلام شده خودداري كنند. بهره برداري از اتاقهاي عمل جديد بيمارستان گلستان اهواز. اهواز- خبرنگار همشهري 11واحد اتاق عمل جديد بيمارستان گلستان اهواز به بهره برداري رسيد. رئيس بيمارستان گلستان گفت: بابهره برداري از اين طرح كه يك ميليارد و 400 ميليون ريال هزينه داشته است، تعداد اتاقهاي عمل با بخشهاي جراحي بيمارستان متناسب شد."}