{"title":"بيانيه اجلاس سران عرب در قاهره","text":"عرفات به زودي از دمشق ديدار مي كندقذافي با عرفات و وليعهدكويت در قاهره ديدار كردروزنامه نگاران رژيم صهيونيستي براي نخستين بار اجازه يافتند دراجلاس سران عرب حضور يابندسران عرب ديروز با صدوربيانيه اي به نشست دو روزه خوددر قاهره پايان دادند. به گزارش خبرگزاري فرانسه، دربيانيه نهايي نشست سران عرب آمده است: صلح فراگير و عادلانه در خاورميانه منوط است به: 1- عقبنشيني اسرائيل از تمام اراضي اشغال شده فلسطين از جمله بيت المقدس شرقي و اعاده حقوق مردم فلسطين براي خودگرداني و تشكيل كشور فلسطين و بيت المقدس شرقي به عنوان پايتخت آن و توجه به اين مساله كه آرمان فلسطين علت اصلي مناقشه اعراب و اسرائيل است. 2- عقبنشيني كامل اسرائيل ازبلندي هاي جولان تا مرزهاي 4 ژوئن سال 1967. 3- عقبنشيني كامل و بدون قيدوشرط اسرائيل از بخش غربي دشت بقاع وجنوب لبنان تامرزهاي بين المللي شناخته شده. بيانيه مي افزايد: كشورهاي عربي براساس سه شرط ياد شده، خواستار ازسرگيري بي درنگ مذاكرات در تمام جنبه هاي آن هستند. معمر قذافي رهبر ليبي درپايان اجلاس سران گفت: رهبران عرب دراجلاس قاهره براي برگزاري اجلاس آتي سران در دمشق در سال آينده توافق كردند. قذافي همچنين در حاشيه كنفرانس باياسر عرفات رهبرساف وشيخ سعد عبدالله وليعهد كويت ديدار و گفتگو كرد. در بيانيه نهايي سران عرب علاوه بر مساله اعراب و اسرائيل به ساير مسائل منطقه اي نيز اشاره شده است در اين بيانيه تاكيدشده است كه اگر كشورهاي غربي در مورد حادثه لاكربي با ليبي به توافق نرسند، اعراب تحريم هوايي اين كشور را ناديده خواهند گرفت. در اين بيانيه همچنين از عراق خواسته شده است كه از سياستهاي تجاوزكارانه خود دست بردارد. اين بخش از بيانيه تحت فشار كويت و عربستان و برغم مخالفت يمن در آن گنجانده شده است. سران عرب بخشي از بيانيه نهايي خود را به ادعاي امارات بر سر جزاير ايراني و ادعاهاي اخير بحرين مبني بر دست داشتن ايران در آشوبهاي داخلي آن كشور اختصاص داده اند وادعاهاي اين دو شيخ نشين را در بيانيه خود تكرار كرده اند. در اين حال، در قاهره اعلام شدكه حسني مبارك رئيس جمهوري مصرباعمرالبشير همتاي سوداني خود ديدار و گفتگو كرد و طرفين در موردهمكاري براي مبارزه با تروريسم به توافق رسيدند. همچنين ياسرعرفات اعلام كرد كه به زودي از دمشق ديدار خواهد كرد. شايان ذكر است كه براي نخستين بار در طول 32 سالي كه از برگزاري اجلاسهاي متعدد سران عرب مي گذرد، خبرنگاران اسرائيلي اجازه يافتند درگردهمايي سران عرب در قاهره حضور يابند. حدود 15 خبرنگار رژيم صهيونيستي از جمله خبرنگار راديو و دوگزارشگر تلويزيون اين رژيم در اجلاس دو روزه قاهره حضور يافتند."}