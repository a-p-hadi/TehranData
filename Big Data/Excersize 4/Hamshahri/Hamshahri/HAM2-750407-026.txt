{"title":"گزارش قرن 2000- 1900","text":"پيشرفتها و نوآوريها در هفتمين نمايشگاه سالانه اتومبيل 9 دسامبر1904 هفتمين نمايشگاه سالانه خودرو در پاريس باحضور رئيس جمهوري وگروهي از بلندپايگان و روزنامه نگاران و صاحبان صنايع گشايش يافت. پيشرفتها و نوآوريهاي صنعت خودروسازي در فرانسه كه همه ساله در اين نمايشگاه عرضه مي شود، بازديدكنندگان رابه اعجاب و تحسين واداشت، بويژه رئيس جمهوري پس از بازديد از يكايك قسمتها و توجه به مدلهاي تازه اتومبيل، از پيشرفت سريع اين صنعت اظهار خوشوقتي كرد. در سال 1887 توليدانواع خودرو در فرانسه به زحمت به 3 هزار دستگاه در سال مي رسيد، اما در سال گذشته مجموع توليد از 21 هزار دستگاه فراتر رفته و به عبارت ديگر در 17 سال هفت برابر شده است. زيرنويس عكس: هفتمين نماييشگاه اتومبيل پاريس آسمانخراش تازه در نيويورك دسامبر 1904آسمانخراش تازه اي در نيويورك قد برافراشته است كه پس از اتمام ساختمان و آغاز بهره برداري عنوان بلندترين بناهاي آمريكا را به خوداختصاص خواهد داد. اين ساختمان عظيم در برادوي، ميان خيابانهاي 43 و44 نيويورك واقع شده است و نام آن آسمانخراش نيويورك تايمز خواهدبود. پيدايش آسمانخراشها در آمريكا، از زماني كه بتون مسلح در ساختمانهابه كار گرفته شد تحقق يافت، زيرا بدون اين ماده امكان ساخت چندين طبقه بنا روي هم وجود نداشت. شهر شيكاگو از سال 1883 و بندر نيويورك 6 سال بعد، داراي اولين آسمانخراشها شدند و اكنون اين ساختمانهاي غول پيكر در هر گوشه و كناري به چشم مي آيند. نگاهي به جهان ادبيات و هنر در سال 1904 ادبيات در سال 1904 نويسنده و نمايشنامه نويس ايتاليائي، لويئچي پيراندلو(Pirandello. L)با انتشار رمان تازه و پرجاذبه اي خوش درخشيد. اين رمان كه عنوان مرحوم ماتياس پاسكال را برخود دارد، ازنظر موضوع با اكثر رمانهاي مد روز كنوني متفاوت است. از زمان بالزاك وفلوبر غالبا رمانها برمحور مسائل اجتماعي دور مي زنند، در حالي كه پيراندلو در اثر تازه اش هويت فردي را در كانون توجه قرار مي دهد و اين پرسش محوري را مطرح مي كند كه آيا يك انسان امروزي قادر است در خارج از محدوده هويت خود زندگي كند. ماجراي رمان تازه اين است كه ماتياس پاسكال، يك آدم معمولي در يك شهر كوچك، به دنبال درگيريهايي با همسر و مادر زنش، در حادثه اي كه پيش مي آيد مرده قلمداد مي شود، يعني مقامات قضائي گواهي فوت او راصادر مي كنند. ماتياس پاسكال فوت غيرواقعي خود را مي پذيردو از آن شهرستان كوچك به شهر رم كوچ مي كند و تصميم مي گيرد با انتخاب نامي ديگر، زندگي تازه اي را آغاز كند. او در رم در يك پانسيون خانوادگي مستقر مي شود و كاري برابر خود دست و پا مي كند، اما طولي نمي كشد كه در مي يابد همه جا آسمان همين رنگ است و در شهر تاريخي رم نيز همچون شهر كوچكش، ميان شهروندان همان درگيريها و تنگ نظريها و شقاوتها ودردسرهاي هر روزي وجود دارد. پس با سرخوردگي به شهر كوچك باز مي گرددو تصميم دارد نام اوليه و هويت اصلي خود را بازيابد، اما متوجه مي شودكه همسر سابقش ازدواج كرده و او حتي در صورت بازيافت نام اصلي خود، محكوم است همچون شبحي از هويت اصلي اش زندگي كند. نگاه پيراندلو به انسان امروز تيز و موشكاف است و اين برداشت تفكربرانگيز را ارائه مي دهد كه اگر ما روياي زندگي ديگري را جز آنچه داريم درسر بپرورانيم، آيا به اين دليل نيست كه هويت واقعي و دروني و نه اسمي خود را نمي شناسيم و نمي توانيم خود را با آنچه براستي هستيم انطباق دهيم؟لوئيچي پيراندلو كه اكنون در 37 سالگي با درجه دكتراي ادبيات درآموزشكده عالي تربيت معلم رم تديس مي كند، اولين اثرش بعنوان رانده را ده سال پيش انتشار داد و از آن پس تاكنون نوشته ها و داستانهاي كوتاه بسياري از او در مطبوعات ايتاليا به چاپ رسيده است او درآثارش بويژه روي خودشناسي و دستيابي به آرمانهاي اخلاقي تكيه مي كند. هنراز تازه هاي هنر در سالي كه گذشت، برپائي يك نمايشگاه عكاسي در پاريس بود كه موضوع آن به مناظر رودخانه سن و كناره هاي آن اختصاص داشت ومجموعه اي از تصاوير بديع عكاسان هنرمند را به نمايش گذاشت. عكسها طبعا سياه و سفيد گرفته شده بودند، زيرا هنوزتكنيك عملي براي عكسبرداري رنگي به نتيجه نرسيده است، اما بعضي عكاسان بوسيله مدادرنگي عكسهاي سياه و سفيد خود را با ظرافت هنرمندانه اي رنگ مي كنند كه در واقع پيوندي ميان عكاسي و نقاشي است ونمونه هاي جالبي از آن در نمايشگاه پاريس جلب توجه مي كرد در هنرنقاشي، فانتن لاتور(Latour- Fantin)يكي از واپسين بازماندگان نسل نقاشان رمانتيك در پاريس جهان را وداع گفت. او ابتدا بخاطر كپي هائي از تابلوهاي مشهور نقاشان بزرگ دوران كلاسيك در موزه لوور شهرتي بهم زد، زيرا كپي هاي او از تابلوهاي نقاشاني چون تي تين، ورونز، وان ديك و دلاكروآ، در عين تقليد، از ارزش والاي هنري برخوردار بودند. سپس به ابتكارات شخصي رو كرد و در تابلوهاي متعددي از مشاهير عصرخود، به درخششي چشمگير دست يافت. فانتن لاتور در تابلوئي بنام پشت ميز به شخصيتهاي ادبي همعصر خود، ازجمله ورلن و رمبو، دو پيشتاز سبك نمادگرائي(Symbolisme)توجه نشان داده است. همچنين تابلوها و ليتوگرافيهاي جالبي از موسيقيدانان پرآوازه چون واگنر و برليوز به يادگار نهاده است. زيرنويس عكسها: لوئيچي پيراندلو نويسنده ايتاليايي تابلويي ازفانتن لاتور نقاش فرانسوي زبانهاي محلي، ميراث ارزنده فرهنگي دسامبر 1904آكادمي استكهلم، جايزه ادبي نوبل امسال را به فردريك ميسترال (FMistral)شاعر و نويسنده فرانسوي اعطا كرد. وي از ايالت پروانس در جنوب فرانسه برخاسته است و در آثارش از زادبوم خود الهام مي گيرد و همين حال و هوا رنگ و بو و حتي اصطلاحات و گويش محلي، باظرافتي هنرمندانه به اشعارش جذابيتي استثنائي مي بخشد. دلبستگي به زاد بوم و زبان اجدادي او را به بنيانگذاري انجمني براي پاسداري ازميراثهاي كهن برانگيخته است كه اعطاي جايزه نوبل مي تواند تاييدي براين فعاليتهاي ارزشمند فرهنگي او باشد. ميسترال مي گويد: من به كهنه ها عشق مي ورزم، اما به عنوان ريشه وزيربنا، نه تعجبي براي ستيز با نوآوريها دارم از ميان آثارش، دوكتابميرئيو وجزايرطلا كه در سالهاي 1859 و 1875 انتشار يافتند، از استقبال گرم و شهرتي برخوردار شده اند."}