{"title":"به اشاره ژنرال لبد يلتسين 7 ژنرال ارتش روسيه رابركنار كرد","text":"لبد عظمت روسيه را احياء مي كنم خروج ارتش روسيه از جمهوري چچن بزودي آغاز مي شودبوريس يلتسين رئيس جمهوري روسيه گروهي از نظاميان ارشد اين كشور راكه گفته مي شود پس از كناره گيري پاول گراچف وزير دفاع سابق قصد انجام كودتايي را داشتند بركنار كرد. به گزارش خبرگزاري جمهوري اسلامي راديو اكو مسكو گزارش داد افرادبركنارشده ژنرال ويكتور بارونكين معاون اول ستادكل ارتش و ژنرالهاآناتولي بوگدانف و ياچيسلاو ژربتسف و ديميتري خارچنكو ديگر معاونان ستاد كل ارتش، ژنرال زدوريكف رئيس اداره آموزش وزارت دفاع و ولاديميرشوليكف معاون نيروي زميني ارتش هستند. اين افراد به درخواست ژنرال لبد بركنار شده اند. لبد بلافاصله پس ازتصدي دبير شوراي امنيت روسيه در هفته گذشته مدعي شد كه طرفداران گراچف در ستاد ارتش مشغول تدارك كودتايي بوده اند و از اقدام آنهاجلوگيري كرده است. از سوي ديگر، لبد ديروز گفت: عظمت دولت روسيه را احيا خواهم كرد. وي درباره راهها و وسايل رسيدن به اين هدف چيزي نگفت. لبد كه سال پيش در اعتراض به سياستهاي وزارت دفاع از ارتش استعفاداده بود در دور اول انتخابات رياست جمهوري مقام سوم را كسب كرد وضمن ائتلاف با يلتسين به رياست شوراي امنيت ملي روسيه برگزيده شد. در همين حال خبرگزاري فرانسه گزارش دادبه موجب فرماني كه ديروزبه امضاي بوريس يلتسين رئيس جمهوري روسيه رسيد، بخشي از نيروهاي روسي مستقر درجمهوري چچن از اين سرزمين عقبنشيني خواهد كرد. به گزارش خبرگزاري اينترفاكس اين عقبنشيني تا 11 شهريورماه به انجام مي رسد. در فرمان آمده است عقبنشيني نيروها ومهمات به تناسب تثبيت موقعيت در منطقه و مراكز پرجمعيت جمهوري چچن پيش خواهد رفت. هنوز روشن نيست كه چه تعداد از40 هزار سرباز روسي اعزام شده به اين جمهوري جدايي طلب احضارشده است تنها چيزي كه درفرمان آمده مربوط به نيروهاي پايگاههاي نظامي لنين گراد، مسكو، ولگارو اورال است."}