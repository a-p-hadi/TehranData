{"title":"در محل شهادت آيت الله بهشتي و يارانش مراسم ويژه هفتم تيرماه امروز برگزارمي شود","text":". تهران - خبرگزاري جمهوري اسلامي: در آستانه فرا رسيدن سالروز شهادت آيت الله بهشتي و 72 تن از ياران باوفاي نظام مقدس جمهوري اسلامي، تعداد ديگري از سازمانها و نهادها ديروز با انتشار اطلاعيه هاي جداگانه اي بر حضور اقشار مختلف مردم در ويژه برنامه هاي گراميداشت ياد شهداي هفتم تير تاكيد كردند. در اطلاعيه ستادكل نيروهاي مسلح با اشاره به تشييع پيكرهاي مطهر144 شهيد دوران دفاع مقدس از محل شهادت شهداي هفتم تير آمده است: مقتل هميشه خونبار سرچشمه تهران كه پانزده سال طنين ملكوتي تكبيربهشتي و ياران او را مي شنيد، فردا از شهيدان همان نغمه قدسي راخواهد شنيد. ستاد كل نيروهاي مسلح از عموم مردم خواست تا باشركت در مراسم دعاي كميلي كه امشب در سرچشمه تهران برگزارمي شود، بار ديگر باآرمانهاي مقدس شهيدان تجديد ميثاق كنند. به همين مناسبت امشب آقاي ناطق نوري نيز در سرچشمه سخنراني مي كند."}