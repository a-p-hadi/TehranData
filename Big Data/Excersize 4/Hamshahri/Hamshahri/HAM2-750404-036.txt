{"title":"پطروس غالي: دولت آمريكا نژادپرست است","text":"پطروس غالي دبيركل سازمان ملل، دولت آمريكا را به نژادپرستي متهم كرد. به گزارش واحد مركزي خبر به نقل از شبكه خبري سي ان ان، وي كه تلاش مي كند براي دومين بار به سمت دبيركلي سازمان ملل برگزيده شود، درمصاحبه اي با يك روزنامه آلماني گفت: اغلب دبيران كل اسبق سازمان ملل براي دو دوره به اين سمت انتخاب شده اند و درصورتيكه تلاش من به ثمرنرسد، اولين آفريقايي خواهم بود كه براي دومين بار متوالي به سمت دبيركلي انتخاب نمي شوم. غالي گفت: پنج سال زمان نياز دارم تااصلاحاتي را كه در سازمان ملل آغاز كرده ام به پايان برسانم. از سويي ديگر واشنگتن نيز غالي را به ناتواني در اجراي اصلاحاتي كه آمريكا درداخل سازمان ملل متحد انتظار دارد، متهم كرده است. شايان ذكر است كه دوره دبيركل غالي در اواخر سال جاري ميلادي به پايان مي رسد."}