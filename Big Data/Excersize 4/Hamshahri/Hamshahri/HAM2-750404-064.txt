{"title":"براي كاهش راهبندان ها و آلودگي هوامعاينه فني خودروها درناپل ايتاليا اجباري مي شود","text":". واحد رسانه هاي خارجي: در كنار انبوه مسايل شهرناپل از جمله افزايش بيكاري، ترافيك سنگين اين شهر به يك بحران جدي تبديل شده است. افزايش شمار خودروها و كمبود توقفگاه، سبب شده كه هرشهروند اهل ناپل دستكم دو ساعت در راهبندان خيابان ها معطل بماند. سنگيني ترافيك و راهبندان ها در ساعات اوليه و پايان روز به مراتب شديدتر است. درروزهايي از هفته به ويژه روزهاي ماقبل تعطيلات كه مردم براي خريدحضور بيشتري در خيابان ها دارند، شبكه حمل و نقل شهري ناپل به معناي واقعي قفل مي شود. اين راهبندان ها علاوه بر ضايع كردن زمان و سرگرداني مردم، آلودگي هواي ناپل را به شدت افزايش داده است و تكرارراهبندان ها، زيان هاي سنگيني متوجه اقتصاد شهر ناپل كرده است. شهرداري و شوراي شهر ناپل براي كاهش راهبندان ها، آلودگي هوا وزيان هاي اقتصادي ناشي از آن قصد دارند، از سال آينده معاينه فني خودروها را در اين شهراجباري اعلام كنند علاوه براين طبق مقررات جديد، خودروهاي داراي نقص فني تا انجام تعميرات اساسي حق ورود به شهر راندارند اخيرا كارشناسان محيط زيست در شهر ناپل اعلام كرده اند كه خودروهاي داراي نقص فني در سنگين كردن ترافيك، آلودگي هوا و زيان هاي اقتصادي نقش اساسي دارند. براساس تصميم جديد شهرداري، به خودروهايي كه فاقد نقص فني بوده و آلوده زايي نداشته باشند، كارت آبي، براي تردد در شهر واگذارمي شود. به نظر كارشناسان محيط زيست در ناپل باانجام معاينات فني خودروها تا 30 درصد از آلودگي هواي شهر كاسته خواهد شد."}