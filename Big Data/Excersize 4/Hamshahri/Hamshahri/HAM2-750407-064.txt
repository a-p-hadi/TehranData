{"title":"تشريح ابعاد سياسي، اجتماعي و فرهنگي فاجعه هفتم تير از زبان رئيس جمهوري","text":". سرويس سياسي: در آستانه پانزدهمين سالگرد شهادت مظلومانه دكتربهشتي و هفتاد و دو تن از ياران با وفاي انقلاب اسلامي، آيت الله هاشمي رفسنجاني رئيس جمهوري در مصاحبه اي با تجليل از شخصيت آيت الله بهشتي سيدالشهداء اين فاجعه جانگداز به تشريح ابعاد سياسي، اجتماعي وفرهنگي اين فاجعه در جامعه پرداخت آقاي هاشمي رفسنجاني در آغاز اين مصاحبه اظهار داشت: هفتم تير براي انقلاب ما يك فصل جديدي را باز كردو حقيقتا نقطه ي عطفي شد، تا اين تاريخ مردم به صف بندي كه اول انقلاببوجود آمده بود توجه دقيق نداشتند. صف بندي كه يك طرفش نيروهاي مخلص انقلاب و هواداران واقعي اسلام و آنهائي كه از ابتدا درشكل گيري انقلاب حضور داشتندقرار داشتند و در طرف ديگرافرادي كه آمده بودند ازانقلابي كه نيروهاي مخلص به رهبري امام راحل مان به پيروزي رسانده بودند بهره گيري كنند، طبعا با تبليغات و شانتاژها و شيوه خاص خودشان، بسياري از مردم را هم فريب داده بودند. حوادث متعددي اتفاق افتاد تا رسيديم به هفتم تير كه اين فاجعه مردم را هوشيار وبيدار كرد، مردم متوجه شدند كه تفاوت اين دو صف و جبهه بندي چيست وهريك چه ماهيتي دارند، لذا من با قاطعيت مي گويم اين واقعه فصل جديدي در تاريخ ما بود از لحاظ توجه افكار عمومي و از آن به بعد شرايط خيلي تفاوت كرد با آنچه كه قبل از هفتم تير بود. آقاي هاشمي رفسنجاني در خصوص سابقه آشنايي خود با شهيدمظلوم دكتربهشتي و تداوم وتحكيم اين آشنايي در دوران قبل و بعد از پيروزي انقلاب گفت: آشنايي ما به سالهاي حدود 1335 در قم كه من و شهيد دكتربهشتي طلبه بوديم برمي گردد. آقاي هاشمي رفسنجاني بااشاره به فاجعه هفتم تير و حضور مقام معظم رهبري در بيمارستان، درمورد حوادث شب هفتم تيرماه و حادثه ترور نافرجام مقام معظم رهبري اظهار داشت: بعد از اين كه منافقين وملي گراها و ازقبيل اينها، متوجه شدند كه راي اكثريت رادر جامعه، جناح حزبالله داردآنها به فكر ازبين بردن نيروهاي بسيج كننده اين جناح افتاده بودند. از ترور شهيد قره ني، شهيد مطهري و بعد از آن بنده و ديگران. اين سياست را ادامه دادند. بعد از عزل بني صدر، اين مسئله براي آنها خيلي جدي شد درست بعد ازسي ام تير كه منافقين در خيابانها تظاهرات مسلحانه كردند و ديگرصف بندي جدي شد تقريبا در اكثر جاهاي كشور از طريق عوامل نفوذي خودبرنامه شان را بطور جدي پيگيري كردند حادثه اولي كه رخ داد ترورآيت الله خامنه اي رهبر عزيز انقلاب بود كه در مسجدي از مساجد جنوبتهران ايشان را با بمبي كه در ضبط كار گذاشته بودند مجروح كردند كه خداوند ايشان را نجات داد. من در آن زمان در شهر زرند كرمان بودم وبراي بازديد از معادن ذغال سنگ در عمق حدود 300 متري در داخل چاههاي ذغال سنگ تونل ها را بازديد مي كردم. بعد از اين حادثه جلسه شوراي مركزي حزب داشتيم. عصر روز حادثه همه در جلسه جمع بوديم قرار شدبنده براي احوالپرسي مقام معظم رهبري به بيمارستان بروم من ازداخل جلسه به قصد عيادت بيرون رفتم، گويا جراحي كرده بودند مي خواستم حالشان را بعد از عمل جويا شوم، شهيد باهنر هم دليل و كار ديگري داشتند ايشان هم رفتند، بقيه آقايان داخل جلسه بودند. زماني كه من آخر شب از بيمارستان به منزل برگشتم تلفني به من اطلاع دادند كه اين حادثه اتفاق افتاده است. در مورد شهيد مظلوم آيت الله دكتر بهشتي، رئيس جمهوري گفت: شهيدبهشتي از يك بعديك اسلام شناس نيرومند بودند. اسلام شناسي كه من مي گويم منظور فقط آشنايي با علم كلام نيست بلكه ايشان اسلام را با همه ابعادش مي شناختند. واقعا فقيه، مجتهد و صاحبنظر در علوم متداول حوزه، فقه، اصول، ادبيات، منطق، فلسفه، تفسير و بحث هاي اخلاقي و امورديگري كه در حوزه رايج است، بودند مزيتي كه آن زمان ايشان بر خيلي از طلاب ديگر داشتند اين بود كه دانشگاه رفته بودند و با دانشگاه هم آشنا بودند."}