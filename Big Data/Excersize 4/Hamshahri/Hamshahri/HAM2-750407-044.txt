{"title":"گزارش مهندس غرضي به رئيس جمهوري 119ميليارد و 600 ميليون تومان هزينه تجهيزات مخابرات استان تهران","text":"در سالهاي 67 تا 74 شمسي بيش از 54 ميليارد ريال براي توسعه شبكه مخابرات منطقه دماوند، هزينه شده است. اين مطلب را مهندس غرضي وزيرپست و تلگراف و تلفن درگزارشي به رئيس جمهوري عنوان كرد و افزود: استفاده ازامكانات پيشرفته ارتباطات ديتا و راه اندازي شبكه تلفن سيار در شهرهاي كرج، قم وقزوين از عملكردهاي مثبت مخابرات تنها در استان تهران است. مهندس غرضي گفت: ارتباطات راه دور سه محور تهران - قزوين - تهران وگرمسار- تهران - ساوه، از سيستم پيشرفته فيبر نوري برخوردار شده است و در عين حال تجهيز شبكه مخابراتي شهرهاي استان تهران، به مدرن ترين سيستمهاي مخابراتي در جهان، از جمله سيستم سوئيچ هاي پيشرفته ديجيتال كمك كرده است تا 220 هزار شماره از 400 هزار شماره تلفن شهرهاي استان تهران به سيستم ديجيتالي مجهز شود."}