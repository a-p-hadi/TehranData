{"title":"در آستانه روز جهاني مبارزه با اعتياد وقاچاق مواد مخدررئيس جمهوري خواستارهمكاري بيشتر مجامع بين المللي براي ريشه كني اعتياد و مبارزه باسوداگران مرگ شد","text":". سرويس سياسي: در آستانه روز جهاني مبارزه با اعتياد و قاچاق موادمخدر، آقاي هاشمي رفسنجاني رئيس جمهوري خواستار كوشش و همكاري بيشترمجامع بين المللي و كشورهاي جهان براي ريشه كني اعتياد و مبارزه باسوداگران مرگ شد. رئيس جمهوري در پايان پنجاه ودومين جلسه ستاد مبارزه با مواد مخدردر مصاحبه اي، با موفق ارزيابي كردن عملكرد و فعاليتهاي ستاد مبارزه با مواد مخدر اظهار داشت: باتوجه به قرار گرفتن جمهوري اسلامي ايران در مسير قاچاق مواد مخدر عمدتا از دو كشور همسايه افغانستان وپاكستان به كشورهاي اروپايي، ايران از ديرباز در معرض مواجهه باقاچاقچيان و سوداگران مرگ و آلودگي به مواد مخدر قرار داشته است كه با برنامه ريزي ستاد مبارزه با قاچاق مواد مخدر و تلاشهاي خستگي ناپذير نيروهاي نظامي و انتظامي، دادگاههاي انقلاب و ساير مراكزذيربط، از توسعه بلاي خانمانسوز اعتياد و قاچاق مواد مخدر جلوگيري شده و اين پديده شوم به حد قابل توجهي كاهش يافته است. وي افزود: جمهوري اسلامي ايران درآينده نيز سياست مبارزه باسوداگران مرگ را با قاطعيت ادامه خواهد داد. آقاي هاشمي رفسنجاني در اين مصاحبه با اشاره به اينكه هنوزهم به رغم مبارزه قاطع با پديده زشت اعتياد و قاچاق مواد مخدر، كم و بيش نشانه هايي از آلودگي به مواد مخدر در جامعه وجود دارد اظهاراميدواري كرد با همكاري بيشتر مردم با نيروهاي نظامي و انتظامي، ايران موفق شود بلاي خانمانسوز اعتياد و قاچاق مواد مخدر را از جامعه ريشه كن كند. به گزارش اداره كل اطلاعات واخبار رياست جمهوري، در پنجاه و دومين جلسه ستاد مبارزه با مواد مخدر كه به رياست رئيس جمهوري، تشكيل شدپيشنهاد اصلاح قانون مبارزه با مواد مخدر در مورد درمان معتادين بررسي و مقرر شد درصورت موافقت مقام معظم رهبري، اصلاحات پيشنهادي درمجمع تشخيص مصلحت مطرح شود. در ادامه اين جلسه پس از تصويببودجه سال جاري دبيرخانه ستادمبارزه با قاچاق مواد مخدر، تشكيل كميسيونهاي تبليغات، آموزش درمدارس، خانواده ها، حقوقي و قضائي سياستگذاري منطقه اي و بين المللي و نيزدستگيري قاچاقچيان و درمان معتادين، به تصويب اعضاي ستادرسيد. گفتني است روز 26 ژوئن مصادف با ششم تيرماه به عنوان روزجهاني مبارزه با اعتياد و قاچاق مواد مخدر نامگذاري شده است. دراين روز، كليه كشورهاي جهان اهم اقدامات و فعاليتهاي خود را در چارچوبمبارزه با اعتياد و قاچاق مواد مخدر به اطلاع افكار عمومي جهان مي رسانند. تعيين و گنجاندن چنين روزي در تقويم مناسبتهاي جهاني، ضمن بيان اهميت موضوع مبارزه با قاچاق مواد مخدر به نوبه خود مي تواندزمينه مناسبي براي گسترش همكاريهاي منطقه اي و جهاني محسوب شود."}