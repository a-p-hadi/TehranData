{"title":"براي تسريع در اجراي طرح پيش فروش انشعابفاضلابگنبدكاووس آغاز شد","text":". سرويس شهرستانها: مدير شبكه آب و فاضلاب منطقه گنبد ديروز اعلام كرد: به منظور تسريع در روند اجراي ساخت شبكه فاضلاب گنبد، امسال 7/2ميلياردريال از محل پيش فروش انشعاب، صرف ساخت شبكه فاضلاب اين شهرمي شود. علي اكبر عليمرادي اضافه كرد: علاوه بر آن، يك ميليارد و 240ميليون ريال اعتبار نيز در سالجاري براي ادامه ساخت اين شبكه تخصيص يافته است. با جذب و هزينه اعتبار فوق، لوله گذاري خط اصلي شبكه بطول 5/5 كيلومتر و تاسيسات تصفيه خانه آن در سالجاري به پايان مي رسد. به گفته عليمرادي، روند اجراي طرح شبكه فاضلاب گنبد از سال گذشته آغاز شده و از سال آينده شبكه گذاري فاضلاب در داخل شهر آغاز مي شود. تا به حال حدود دو هزار متر لوله 1200 ميليمتري براي اجراي اين طرح توليد شده و 1300 متر لوله گذاري خط اصلي آن به انجام رسيده است."}