{"title":"توليد نوعي ماده شيميايي پرمصرف درمجتمع پتروشيمي اراك آغاز شد","text":". اراك - خبرنگار همشهري: براي اولين بار در كشور ماده شيميايي ايزوبوتانول در مجتمع پتروشيمي اراك توليد شد اين ماده كه در ساخت محصولاتي از جمله انواع حلالها، مواد پاك كننده، انواع نرم كننده ها، عطرها و تهيه چسبها مصرف فراوان دارد پيش از اين از خارج از كشورتامين مي شد. يكي از مسئولان پتروشيمي اراك ديروز در اين زمينه اظهار داشت: ظرفيت توليد اين ماده در حال حاضر 5700 تن در سال است كه ضمن بي نياز كردن كشور مازاد آن به خارج از كشور صادر خواهد شد. وي همچنين افزود: با توليد ماده دواتيل هگزانول در مجتمع پتروشيمي اراك تاكنون 5 هزار تن از اين ماده شيميايي به ارزش 3ميليون دلار به خارج از كشور صادر شده است. به گفته وي ظرفيت توليداين ماده سالانه 45 هزار تن است كه 6 درصد آن نياز داخلي را تامين مي كند. اين مقام مسئول تاكيد كرد: براي قطع وابستگي كشور به ماده نرمال بوتانول نيز توليد اين ماده در آينده نزديك آغاز خواهد شد."}