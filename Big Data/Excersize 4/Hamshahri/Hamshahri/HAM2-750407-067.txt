{"title":"مراسم بزرگداشت شهداي هفتم تير امروزبرگزار مي شود","text":"مراسم بزرگداشت شهيدان گلگون كفن دفتر حزب جمهوري اسلامي امروز برمزار آن عزيزان سفر كرده در گلزار شهيدان بهشت زهرا برگزار مي شود. ستاد برگزاري مراسم هفتم تير با قدرداني و تجليل از امت هميشه درصحنه و قهرمان ايران بخاطر فداكاري، شجاعت و همچنين حمايت و پيروي هميشگي آنان از انقلاب اسلامي و شهيدان گلگون كفن مي افزايد: در اين مراسم باشكوه كه از ساعت 17 در كنار بناي يادبود 72 تن برگزارمي شود، همچون سالهاي قبل ياد و خاطره سيدشهيدان انقلاب اسلامي و ياران باوفايش گرامي داشته مي شود. در اطلاعيه ستاد برگزاري مراسم هفتم تير همچنين آمده است: همچون شبهاي گذشته مراسم ويژه گراميداشت شهيدان هفتم تير پنجشنبه شب درمحل دقتر سابق حزب جمهوري اسلامي در سرچشمه برگزار است. در اين مراسم كه پس از اقامه نماز مغرب و عشاء برگزار مي شود، پس از سوگواري وسخنراني، دعاي پرفيض وروحبخش كميل قرائت خواهد شد. ستاد برگزاري مراسم هفتم تير از امت حزبالله و انقلابي دعوت كرده است همچون روزها و شبهاي گذشته با حضور در مراسم روز پنجشنبه ضمن تجديدميثاق با شهيدان انقلاب اسلامي، ياد آنان را گرامي بدارند."}