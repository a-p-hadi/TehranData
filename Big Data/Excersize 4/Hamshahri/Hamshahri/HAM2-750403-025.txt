{"title":"تجديد انتخاب","text":". واشنگتن - آسوشيتدپرس: آلن گرين سپان اقتصاددان 70 ساله محافظه كارآمريكائي كه در اين كشور به دشمن شماره يك تورم پول معروف است براي سومين بار براي يك دوره 4 ساله به رياست شوراي پول آمريكا و مسئول سياست پولي اين كشور انتخاب شد. از 98 سناتور حاضر در جلسه سناي آمريكا 91 تن به او راي موافق دادند. شوراي پول آمريكا يك واحد منفك از سه قوه اجرائي، قضائي و مقننه اين كشور است كه متفقا دولت اين كشور را تشكيل مي دهند، بنابراين در سياستهاي پولي خود تنها منافع كشور را در نظر مي گيرد نه خواستهاي دولت را."}