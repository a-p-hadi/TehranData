{"title":"دكتر حبيبي معاون اول رئيس جمهوري: براي گسترش زبان و ادب فارسي بايد همپاي رشد وتوسعه كشورتلاش كرد","text":". سرويس سياسي: دكتر حبيبي معاون اول رئيس جمهوري از اساتيد ودانشوران زبان و ادب فارسي خواست براي حفظ و گسترش فرهنگ، زبان وادب فارسي همپاي رشد و توسعه كشور تلاش كنند. دكتر حبيبي معاون اول رئيس جمهوري در اجتماع شركت كنندگان در اولين گردهمايي روساي دانشكده ها و گروههاي ادبيات فارسي كشور مركب ازروساي گروه هاي ادبيات فارسي و اعضاي فرهنگستان زبان و ادب فارسي با دانشوران زبان و ادب فارسي درباره برنامه ها و ضرورتهاي اين سرمايه ملي و گنجينه فرهنگي كشور سخن گفت. به گزارش خبرگزاري جمهوري اسلامي، دكتر حبيبي در سخنان خود اظهار داشت: با رشد و توسعه كشور نياز روزافزون به زبان و ادب فارسي بيش از پيش برهمگان مشخص شده است و مسئوليت سنگيني را متوجه فرهنگستان زبان و ادب فارسي، دانشگاه ها، اساتيد و دانشوران زبان فارسي كرده است. دكتر حبيبي اظهار داشت: براي گسترش زبان فارسي بسيج فرهنگي ازامكانات موجود و پراكنده در دستگاه هاي مختلف كشور به ويژه دانشگاه هاو رسانه هاي همگاني يك ضرورت اجتنابناپذير است. بنابراين همه دوستداران فرهنگ و ادب فارسي بايد اين حركت فرهنگي راياري كنند و با فرهنگستان زبان و ادب فارسي همكاري نزديك داشته باشند. معاون اول رئيس جمهوري تاكيدكرد برايند همكاري و هماهنگي بين دانشگاه ها، فرهنگستان زبان و ادب فارسي و شوراي پژوهشهاي علمي كشور بايد پاسخگوي نياز مشتاقان زبان و ادب فارسي در داخل و خارج ازكشور باشد. دكتر حبيبي ضمن اعلام حمايت كامل دولت از طرحها وبرنامه هاي گسترش زبان و ادبفارسي اظهار داشت شوراي پژوهشهاي علمي كشور وفرهنگستان زبان و ادب فارسي آماده اند از رساله هاي دانشجوئي دوره هاي كارشناسي ارشد و دكتراي كه در جهت اولويتهاي تحقيقاتي فرهنگ و زبان فارسي باشد استفاده كند و تسهيلاتي را براي دانشجويان محقق فراهم كند. دكتر حبيبي اظهار داشت: باتلاش بيشتر بايد خلاء ايجاد شده دربهره گيري از امكانات كشوربراي گسترش زبان و ادب فارسي را جبران كنيم و همپاي رشد وتوسعه كشور در امور صنعتي و اقتصادي گام هاي اساسي برداريم. در ابتداي اين مراسم دكترغلامعلي حداد عادل رئيس فرهنگستان زبان وادب فارسي گزارشي از پيشرفت اولين گردهمايي روساي دانشكده ها وگروه هاي ادبيات فارسي كشور راكه در فرهنگستان زبان و ادب فارسي جريان داردارائه كرد و از دكتر حبيبي به عنوان يكي از بنيانگذاران اصلي فرهنگستان زبان و ادب فارسي به خاطر حمايتهاي بي دريغ از گسترش زبان و ادب فارسي تشكر كرد."}