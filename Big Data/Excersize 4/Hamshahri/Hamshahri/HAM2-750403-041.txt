{"title":"خدام: آمريكا همواره سياست ضدعربي در پيش مي گيردسران عرب 7 اصل را براي ادامه گفتگوبا رژيم صهيونيستي اعلام كردند","text":"قاهره- خبرگزاري فرانسه: درآغاز گشايش گردهمايي سران عرب درقاهره، حسني مبارك رئيس جمهوري مصر ديروز هفت اصل راهنما را درزمينه صلح اعراب با اسرائيل به شرح زير اعلام كرد: o صلح بايد عادلانه و جامع باشدو به حل و فصل نهايي اختلافهاي اسرائيل با همسايگانش يعني سوريه، لبنان و دولت خودگردان فلسطين بيانجامد. o گفتگوهاي صلح بايد در چارچوبتعيين شده در گردهمايي اكتبر1991 مادريد صورت گيرد. يعني اسرائيل به قطعنامه هاي سازمان ملل درزمينه عقبنشيني از سرزمينهاي اعراب احترام بگزارد و به حقوق سياسي فلسطيني ها از جمله تاسيس دولت مستقل تن در دهد. o قابل قبول نيست كه يك طرف بخواهد اين چارچوب حقوقي را كه شالوده مذاكرات صلح از گردهمايي مادريد به بعد بوده است درهم بشكند. o هيچ طرفي نمي تواند بگويدخواهان حل و فصل مسايل معيني نيست وهمه طرفها متعهد به مذاكره درباره مسايلي هستند كه در اجلاس مادريدمشخص شده است از جمله وضعيت كرانه باختري رود اردن، شرق بيت المقدس ونوار غزه. o همه طرفها بايد صادقانه وبادقت توافقهاي به عمل آمده رامراعات كنند وگرنه اعتماد به فرايند صلح متزلزل مي شود. o دولتهاي عربي از بازگشت به حالت تهديد و تحميل شرايط خودداري مي كنند و اسرائيل نيز بايد چنان كند. o امنيت تنها با رسيدن به صلحي عادلانه و جامع تضمين خواهد شد. امنيت را نمي توان با اشغال سرزمين ها، ناديده گرفتن حقوق ديگران، استيلاجويي در منطقه يا انباشت سلاح انهدام جمعي تامين كرد. از سوي ديگر، بيل كلينتون رئيس جمهوري آمريكا ديروز درمصاحبه بايك روزنامه عربزبان گفت: صلح خاورميانه براي وي در درجه اول اهميت قرار دارد. به گزارش خبرگزاري فرانسه، كلينتون در گفت وگو با روزنامه الشرق الاوسط گفت: تلاش هاي تازه اي براي دستيابي به يك توافق ميان اسرائيل و سوريه بايد صورت پذيرد. وزارت امور خارجه آمريكا نيزاعلام كرد اين كشور ازبنيامين نتانياهو انتظار دارد به تعهد دولت پيشين اين رژيم مبني بر عقبنشيني از شهرالخليل پايبند بماند. از طرف ديگر، عبدالحليم خدام معاون رئيس جمهوري سوريه گفت: آمريكايي ها همواره سياستهاي ضد عرب در پيش مي گيرند و اين بسيارظالمانه است. به گزارش واحد مركزي خبر به نقل از تلويزيون ام بي سي ; معاون رئيس جمهوري سوريه در يك مصاحبه اختصاصي با اشاره به سياستهاي ضدعربي آمريكا گفت: واشنگتن تضمين كتبي داده است كه به كوششهاي خودبراي برقراري صلح فراگير و عادلانه در خاورميانه براساس قطعنامه هاي 242 و 338 ادامه دهد. آمريكا همچنين متعهد است كه ضميمه حتي يك وجب از خاك سوريه را به اسرائيل به رسميت نشناسد. اين در حالي است كه ديويدلوي وزير خارجه رژيم صهيونيستي اعلام كرد طرفدار كنار آمدن باسوريه در مورد جولان است. به گزارش خبرگزاري فرانسه، لوي كه در شبكه دوم تلويزيون رژيم صهيونيستي سخن مي گفت اعلام كرد: بايد بدون هيچ پيش شرطي واردمذاكره شد. لوي افزود: من سختگيري سوريه را در مورد جولان نمي پذيرم و معتقدم كه زودمي توان به سازش رسيد. لوي گفت با اصلاح مرزها موافق است، امابا عقبنشيني كامل از جولان كه سوريه خواستارآن است موافق نيست. با اين حال، رافائل ايتان وزير كشاورزي رژيم صهيونيستي نسبت به اظهارات ديويد لوي واكنش نشان داد و گفته هاي وي را در مورد جولان نظرات شخصي وي دانست."}