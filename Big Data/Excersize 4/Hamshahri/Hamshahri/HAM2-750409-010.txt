{"title":"با اجراي چند طرح در كشورهاي آفريقايي وآسيايي فعاليت بين المللي صنعت برق كشورآغاز شد","text":". سرويس اقتصادي: با اجراي چند طرح بين المللي در كشورهاي آفريقايي وآسيايي در بخش صنايع برق، سال گذشته 15 ميليون دلار درآمد ارزي ايجادشد. . محمد ملاكي، معاون وزير نيرو درامور برق و مدير عامل شركت توانير در جمع خبرنگاران گفت: وزارت نيرو دو سال پيش براي صدورخدمات فني وتجهيزات ساخت ايران شركت صانير(صادرات نيرو)را تشكيل داد و اين شركت توانست در اين مدت در چند مناقصه بين المللي دركشورهاي آفريقايي، خاورميانه و آسياي مركزي برنده شود و به صدورخدمات و تجهيزات بپردازد. ترانسفورماتور، كنتور و مقره از عمده ترين موارد صادراتي بوده است. اين شركت هم اكنون نيز در حال مذاكره براي اجراي يك طرح بخش برق در كشورهاي منطقه است. ملاكي گفت: با در نظر گرفتن رقم صادرات برق به كشورهاي آسياي مركزي رقم كل صادرات بخش برق كشور بالغ بر 25 ميليون دلار است. وي در ادامه به برپايي سومين نمايشگاه صنعت برق ايران درهفته جاري(دوشنبه تا جمعه)اشاره كرد و گفت: اين نمايشگاه با هدف عرضه تواناييهاي كشور در زمينه مديريت طرحهاي بزرگ، پيمانكاري و ساخت تجهيزات صنايع برق برپا مي شود و طي چند روز برگزاري امكان تبادل اطلاعات و برقراري ارتباط بين توليدكنندگان مختلف و مصرف كنندگان راايجاد خواهد كرد. وي در ادامه گفت: در فاصله نمايشگاه پارسال تا امسال كشوردرتوليد چند نوع مقره برق وساخت پوسته بتوني برج خنك كننده به خودكفايي رسيده ايم. پوسته بتوني برج خنك كننده براي اولين بار توسطمتخصصين ايراني در نيروگاه شهيد منتظري اصفهان ساخته شد. وي ارزش كالاهاي وارداتي موردنياز صنعت برق كشور را يك ميليارددلار در سال ذكر كرد."}