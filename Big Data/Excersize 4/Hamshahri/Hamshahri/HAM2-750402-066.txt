{"title":"امام جمعه موقت تهران: آنچه نمايندگان مجلس نبايد به آن بينديشند توجه به منافع شخصي است","text":". سرويس سياسي: نماز جمعه اين هفته تهران همچون گذشته در سراسر ميهن اسلامي و با حضور نمازگزاران موحد و خداجوي كشورمان برگزار شد. در تهران نيز دانشگاه تهران شاهد برپايي اين فريضه عبادي - سياسي عظيم به امامت آيت الله محمد امامي كاشاني امام جمعه موقت تهران وعضوفقهاي شوراي نگهبان و انبوه مسلمانان نمازگزار بود. آيت الله امامي كاشاني خطبه اول نماز را در ادامه بحثهاي خود به مسئله معاد و برزخ اختصاص داد. وي در خطبه دوم نمازبه مسئله نمايندگي مجلس شوراي اسلامي پرداخت وگفت: نماينده مجلس در مقام قانونگزار نظام اسلامي بايد توجه به مردم و مصالح كشور را سرلوحه كارهاي خود قرار دهد وبه منافع خودنينديشد. عضو فقهاي شوراي نگهبان همچنين با اشاره به هفته قوه قضائيه ازمسئولان قضائي كشور خواست با افرادي كه به شيوه هاي گوناگون و تخلف سعي در مخدوش ساختن چهره انقلاب و اسلام دارند با قاطعيت برخوردكنند. وي همچنين در ادامه فرارسيدن سالروز شهادت شهداي هفتم تيرراگرامي داشت و ولادت امامان معصوم محمدباقر(ع)وموسي كاظم(ع)را به ملت بزرگ ايران تبريك گفت."}