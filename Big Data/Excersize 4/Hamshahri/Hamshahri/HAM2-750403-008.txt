{"title":"سازمان حج و زيارت اعلام كرد: آگهي حج وزيارت بيمه دانااعتبار ندارد","text":". سرويس علمي فرهنگي: سازمان حج و زيارت، ديروز با صدور اطلاعيه اي اعلام كرد: مفاد آگهي شركت بيمه دانا در مورد بيمه حج و زيارت از نظراين سازمان به عنوان مسئول اعزام حجاج و زائران اماكن مقدسه بلااثربوده و اعتبار ندارد. به گزارش خبرنگار همشهري، دراين اطلاعيه تاكيد شده است كه به آگهي شركت بيمه دانا، هيچگونه تاثيري از حيث اعزام داوطلبان به حج مترتبنمي باشد. در اين اطلاعيه آمده است: شركت بيمه دانا درمورد نشر آگهي بيمه حج و زيارت و پاره اي امتيازات برشمرده شده در اين آگهي براي متقاضيان، هيچگونه هماهنگي قبلي با سازمان حج و زيارت انجام نداده است. بيمه دانا، آذرماه گذشته با طرح بيمه حج و زيارت اعلام كرده است كه تمامي هزينه هاي متقاضيان سفر حج و سوريه كه ازطرف مراجع رسمي اقدام به سفرمي كنند، به ميزان حداقل پنج ميليون ريال و حداكثر ده ميليون ريال پرداخت مي شود."}