{"title":"توسط شوراي اقتصاد قيمت تضميني پيله ترتعيين شد","text":"شوراي اقتصاد روز دوشنبه به رياست آقاي هاشمي رفسنجاني تشكل جلسه داد. در اين جلسه براي حمايت از دست اندركاران توليد پيله تر، درخواست وزارت كشاورزي در زمينه تعيين قيمت تضميني پيله تر مطرح و پس از بحث و بررسي، با قيمت خريد هركيلوگرم پيله تر در سال 1375 معادل 12440ريال موافقت شد. به گزارش روابط عمومي سازمان برنامه و بودجه، پيشنهاد سازمان هواپيمايي كشوري در مورد خريد تجهيزات آزمايشگاه كنترل سيستمهاي ناوبري و تجهيزات پروازي كنترل كننده ايستگاههاي زميني به مبلغ 3/7ميليارد ريال نيز در اين جلسه مطرح و به تصويب رسيد. در ادامه جلسه درخواست شركت ملي صنايع پتروشيمي در زمينه رفع مشكلات طرح پتروشيمي خراسان و تبريز مطرح و مقرر شد براي اتمام وراه اندازي طرح پتروشيمي خراسان در سال جاري و بازپرداخت تعهدات اين طرح و نيز پرداخت تعهدات طرح پتروشيمي تبريز از محل اعتبارات تبصره 48 اقدام شود. همچنين در اين جلسه مقرر شد بانك مركزي جمهوري اسلامي ايران نسبت به تخصيص وام مصوب از محل تسهيلات اعتباري تبصره 48 قانون بودجه براي اجرا، تكميل و خاتمه طرح هاي در دست اجراي مركز پژوهش و توسعه الكترونيك نصر اقدام كند."}