{"title":"آيت الله يزدي: جنسيت مانعي براي پيمودن مراحل قضائي نيست","text":". سرويس سياسي: آيت الله يزدي ديروز در ديدار با جمعي از قضات زن گفت: جنسيت مانعي براي پيمودن مراحل قضائي نيست. رئيس قوه قضائيه گفت: تمام سمتهاي قضائي، مثل داديار ديوان عالي كشور، عضو مميز در ديوان عالي، معاونين دادگستري هاي استانها وشهرستانها، روساي مجتمع قضائي، مستشار ديوان عالي كشور و مشاور ديوان عدالت كارهاي ستادي و هر شغلي به جز رئيس محكمه قضائي براي خانمهابلامانع است. وي افزود: زناني كه در دستگاه قضائي كشور مشغول خدمتند درصورت دارا بودن شرايط ارتقاي شغلي با تهيه گزارشي از كار خودمي توانند از طريق دفتر امورزنان قوه قضائيه موانعي را كه بر سرراهشان وجود دارد به اطلاع قوه قضائيه برسانند تا مشكلاتشان حل شود. به گزارش خبرگزاري جمهوري اسلامي وي گفت كه هم اكنون بنا به ضرورتي كه دربعضي استانها براي تاسيس دفترامور زنان قوه قضائيه احساس شده است، تاسيس اين دفتر در پنج استان مورد تاييد قرار گرفته و درحال حاضر دفتر امور زنان در استان اصفهان مشغول فعاليت است."}