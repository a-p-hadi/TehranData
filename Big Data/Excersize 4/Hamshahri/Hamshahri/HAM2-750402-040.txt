{"title":"تشرين: اتهامهاي اردن عليه سوريه همسو باتبليغات صهيونيستي است","text":"روزنامه دولتي تشرين چاپ دمشق، در شماره روز پنجشنبه خود ازاتهام هاي عنوان شده از سوي اردن مبني برحمايت سوريه از تروريسم ابراز شگفتي كرد. به گزارش خبرگزاري فرانسه، تشرين نوشت: اتهام هاي دروغين كه از سوي عاليترين مقام هاي اردن عنوان شده، هم سو بااتهام هاي اسرائيل، مقام هاي تركيه و تبليغات ضد سوري محافل صهيونيسم بين الملل است. تشرين، اردن را متهم كرده است كه تصميم دارد با تاكيد بر وارد كردن مسئله تروريسم عربي در دستور كار كنفرانس سران در قاهره به جاي طرح تروريسم روزمره اسرائيل عليه مردم فلسطين، كنفرانس را از اهداف اصلي خود دور كند. اين روزنامه افزود: منافع اردن اقتضا مي كند كه امان به كشورهاي عربي نزديك شود و اسرائيل را بر آنها ترجيح ندهد."}