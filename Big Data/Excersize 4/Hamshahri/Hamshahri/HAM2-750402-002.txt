{"title":"رويدادهاي هنري جهان","text":"نمايشگاه هنر در خدمت ديكتاتورهانمايشگاه ارتباط بين هنر وقدرت ديكتاتورها در اروپا درشهر برلين آغاز به كار كرد. به گزارش واحد مركزي خبر به نقل از شبكه خبري اروپا در اين نمايشگاه كه در موزه تاريخ آلمان برپا شده است ترتيبدهندگان با به نمايش گذاشتن آثار نقاشي و مجسمه سازي قصد دارندنشان دهند كه چگونه از آثار هنري در بين سالهاي 1930 و 1945 به عنوان وسائل تبليغاتي استفاده مي شد. در اين نمايشگاه سوءاستفاده هاي هنري هيتلر در زمان آلمان نازي، موسيليني در ايتاليا، سردمداران اتحادجماهير شوروي، اسپانيا و همه ديكتاتورهاي بزرگ اوائل قرن حاضر دراروپا به نمايش گذاشته شده است. در اين نمايشگاه 500 اثر هنري به معرض نمايش گذاشته شده اند. نمايشگاه آثار پيكاسو در اردن ملكه اسپانيا(سوفيا)به همراه ملكه اردن(نور)نمايشگاهي از آثار پيكاسو رادر گالري ملي اردن افتتاح كردند. اين نمايشگاه در پايتخت اين كشور، امان افتتاح شد و در آن آثارمختلف نقاش معروف اسپانيايي، پابلو پيكاسو به نمايش گذاشته شده اند. آثار مذكور جزء اموال موزه هنرهاي معاصر اسپانيا هستند و به مدت يك ماه در امان به نمايش گذاشته مي شوند. اين نمايشگاه بعد از توافق ميان انستيتو سروانتس و موزه مذكور برپاشده است. انستيتو سروانتس در مورد گسترش زبان اسپانيايي خارج از اين كشورفعاليت مي كند و در خاورميانه از دفاتري در كشورهاي اردن، لبنان، سوريه و عراق برخوردار است. تبديل خانه رودن به موزه خانه رودن مجسمه ساز مشهورفرانسوي واقع در يكي از مناطق آرام حومه پاريس به موزه تبديل شده است اين خانه "des brillantsLavilla" نام دارد و در آن صدها مجسمه گلي ساخته رودن كه از زمان مرگ او در سال 1917 به جا مانده است در معرض ديد عموم مردم قرارگرفته است. رودن اين خانه رادر سال 1895 خريد زيرا آرامش اين محيط را به كارگاهش واقع در هتل بايرون ترجيح مي داد. هم اكنون هتل بايرون به موزه رودن مشهور است و آثار برنزي و مرمر او در آنجا در معرض ديدعلاقه مندان قرار دارد اما بازديد خانه رودن باعث مي شود كه تماشاگران بهتر از هميشه محيط كار او را حس كنند و با شرايط زندگي او آشناشوند. با وجود اين دو موزه هنوز حدود 6000 قطعه از آثار رودن درانبار هستند و به نمايش عمومي در نيامده اند."}