{"title":"در ميان تدابير امنيتي بي سابقه اجلاس سران عرب امروز درقاهره گشايش مي يابد","text":"50 هزار پليس حفاظت از اجلاس قاهره را برعهده دارند. اجلاس سران عرب امروز درميان تدابير شديد امنيتي در قاهره گشايش مي يابد. به گزارش خبرگزاري فرانسه قاهره شاهد تدابير امنيتي بي سابقه اي براي حفاظت از جان 14 رئيس جمهوري و پادشاه، 4شاهزاده، دو معاون نخست وزيرو يك سفير شركت كننده در اين اجلاس است. به گفته يك مقام امنيتي، حدود 50 هزار پليس از جمله 20هزار افسربه حال آماده باش بسر مي برند و تعطيلات آخرهفته آنها به منظور تامين امنيت بيشتر و حفاظت كامل مناطق اطراف محل كنفرانس لغو شده است. اين مقام گفت: سگهاي پليس ويژه كشف بمب در جاده هايي كه قرار است سران اعراب از آن عبور كنند، مستقر شده و دستگاههاي فوق العاده حساس ردياب در ورودي محل اقامت سران تعبيه شده است. در پي پيروزي بنيامين نتانياهو رئيس حزب راستگراي ليكود رژيم صهيونيستي درانتخابات سراسري اخير رژيم، سران عرب نگران به مخاطره افتادن فرايندصلح خاورميانه هستند. نتانياهو حاضر به دادن امتيازات ارضي بيشتر به فلسطيني ها نيست وبا تشكيل يك كشور مستقل فلسطيني با پايتختي بيت المقدس شرقي مخالف است. وي همچنين در انديشه توسعه شهركهاي يهودي نشين در اراضي اشغالي است و حاضر به بازگرداندن بلندي هاي جولان به سوريه در قبال صلح بااين كشور نيست. در اين حال، ديويد لوي وزير خارجه رژيم صهيونيستي ديروز از كشورهاي عرب شركت كننده در اجلاس قاهره خواست تا از اعمال فشار به اسرائيل وتهديد كردن آن خودداري كنند. در اين حال، روسيه ديروز اعلام كرد نشست رهبران كشورهاي عربدرقاهره، اهميت بسياري براي تحولات سياسي منطقه دارد. گريگوري كاراسين سخنگوي وزارت خارجه روسيه گفت: مسكونسبت به اين نشست نظرمساعددارد و رهبران كشورهاي عرب درتلاش هستند تا موضعي مشترك وهماهنگ تري در قبال مسائل مربوط به روابط اعراب- اسرائيل بدست آورند."}