{"title":"سه وظيفه آريستيد","text":"واشنگتن- خبرگزاري فرانسه: ژان برتران آريستيد 42 ساله رئيس جمهوري سابق هائيتي ديروز اعلام كرد كه در انتظار اولين فرزند خويش است. وي پنج ماه پيش، بلافاصله پس از انقضاي دوران رياست جمهوريش با زني كه در دوران تبعيد در آمريكا، مشاور او بود ازدواج كرد. آريستيد ضمن اعلام بچه دارشدنش گفت: زندگاني ام تكميل شده است، دركسوت يك كشيش به مردم، در لباس يك سياستمداربه وطن و به عنوان يك پدر به زن و فرزندم خدمت مي كنم و ميان اين سه وظيفه، ابدا تضادي نمي بينم، ولي اگر از من بپرسندكه كدام يك را ترجيح مي دهم بدون تامل خواهم گفت: خدمت به خلق را، كه همانا اجراي دستور خدا است."}