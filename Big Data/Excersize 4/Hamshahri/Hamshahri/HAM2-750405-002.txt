{"title":"دستنوشته گمشده اولين رمان آلكوت پيدا شد","text":". واحدرسانه هاي خارجي - اخيرا بر سر انتشار و ساختن فيلمي بر اساس اولين رمان منتشر نشده لوئيزامي آلكوت، نويسنده امريكايي قرن نوزدهم جنگي درگرفته است. به گزارش خبرگزاري يونايتدپرس دستنويس جديدي به نام ميراث از اين نويسنده پيدا شده است كه متعلق به سال 1849 است در آن زمان آلكوت هفده ساله بوده و اين دستنوشته هااولين رمان او هستند. بنابراين گزارش ظرف سه ماه آينده اين دستنويس ها به صورت كتاب منتشر خواهند شد زيرا كاملا آماده چاپ هستند. همچنين كمپانيهاي فيلمسازي پارامونت، يونيورسال، ديزني، فوكس قرن بيستم و تري استار آمادگي خود را براي خريد حقوق ساخت فيلم براساس اين رمان اعلام كرده اند اين دومين رمان اثر آلكوت است كه ظرف دو سال گذشته پيدا شده است. اولين رمان تعقيب مرگبار و طولاني عاشقانه نام داشت كه در سال 1994 پيدا شد ورندوم هاوس 5/1 دلاربراي خريد حقوق انتشار آن پرداخت كرد. يابندگان اين دو اثر پرفسوردينل شيلي از دانشگاه كاروليناي شمالي وپروفسور جوئل مايرسون از دانشگاه كاروليناي جنوبي هستند. اين دوپروفسور اولين دستنوشته ها را در كتابخانه هاتون دانشگاه هارواردپيدا كردند. در سال 1974 بازماندگان آلكوت كه خانواده پرات نام داشتند تمامي مجموعه آثار نامه ها و نوشته هاي او را به اين كتابخانه اهدا كرده بودند. دستنوشته دوم نيز كه توسط همين دو شخص پيدا شده است در فهرست كتابخانه دانشگاه موجود بوده است و ظرف 22 سال گذشته حداقل پنج بار توسط محققان ديگر خوانده شده است. پروفسوردينل شيلي وپرفسورميرسون اين بار نيز مانند دفعه گذشته پس از تصحيح و تكميل اثر از كتابخانه و خانواده پرات اجازه انتشار اثر را دريافت كرده اند."}