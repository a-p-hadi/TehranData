{"title":"كارشناسان محيط زيست: خشك شدن درياچه ارال يك فاجعه بزرگ زيست محيطي است","text":". سرويس شهري: صندوق كودكان سازمان ملل متحد، يونيسف اعلام كردبرهم خوردن چرخه زيست محيطي در حوزه ارال ساكنان كناره اين درياچه رابا مشكلات زيادي در زمينه هاي بهداشتي و اقتصادي روبرو ساخته و سلامت كودكان، نوجوانان و مادران در معرض تهديد قرار دارد. به گزارش خبرگزاري جمهوري اسلامي ازتاشكند هينوگيرتنر رئيس يونيسف در ازبكستان روز جمعه در مصاحبه اي با راديو تاشكند گفت: انباشت مقدار زيادي از شن و نمك درياچه ارال در خشكي تاثير جبران ناپذيري برمحيطزيست گذاشته است. زيرا با وزش هر باد، شن و نمك به اطراف پراكنده مي شود. محققان كانادايي اخيراگفته اند كه نمونه هائي از شن ونمك پيداكرده اند كه از حوزه اورال برخاسته و توسط باد به مناطق دور دست ازحوزه ارال انتقال يافته است و محققان چيني نيز نمونه هايي از شن ونمك ارال را در خاك كشورخود ديده اند. دهها نهادبين المللي ومنطقه اي سالهااست كه تلاش مي كنند راهي براي جلوگيري از خشك شدن بيشتر ارال بيابند اما تلاشها تاكنون بي ثمر بوده است. در مورد رو به خشكي نهادن ارال نظرهاي مختلفي ابراز شده ليكن اتفاق نظر وجود دارد كه اين فاجعه بزرگترين فاجعه زيست محيطي قرن بعد از فاجعه انفجارهسته اي چرنوبيل در سال 1986 مي باشد."}