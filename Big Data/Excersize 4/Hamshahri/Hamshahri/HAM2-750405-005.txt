{"title":"روانشناسان معتقدند: تنبيه عدم اعتمادبه نفس و بي لياقتي كودكان را رشد مي دهد","text":"سرويس اجتماعي -. تنبيه كودكان توسط والدين، معلم و ساير افراد ازمواردي است كه هرروز در جامعه اتفاق مي افتد و معمولا آنرا ساده ترين و راحتترين راه براي رسيدن به مقصود در جامعه مي دانند و موجب رشدعدم اعتماد به نفس، بي لياقتي و ترس در كودكان مي شوند. به گزارش خبرگزاري جمهوري اسلامي، متخصصين علوم رفتاري تنبيه راخشن ترين و نامطلوبترين روش تغيير رفتار مي دانند كه با ارائه يك محرك آزاردهنده بعداز يك رفتارنامطلوب به منظور كاهش دادن نيرومندي آن رفتار صورت مي گيرد. آنها معتقدند: تنبيه روي كل شخصيت افراد اثر مي گذارد و شخصيت متزلزلي از او در فعاليتهاي آينده اش ايجاد مي كند. روان شناسان معتقدند تنبيه در مواردي كه افراد به دليل اضطراب، ترس ويا خستگي رفتارهاي نامطلوب ارائه مي دهند نتيجه اي جز تشديد آنهاندارد و در برخي موارد نيازها به قدري شديد مي شود كه شخص تنبيه رابه جان و دل مي خرد. مثلا برخي از دانش آموزان فقط براي جلبتوجه ديگران اقدام به اعمال غيرعادي مي كنند و تنبيه در اين راه سودي نخواهد داشت زيرا ناراحتي حاصله از تنبيه محدود ولي در مقابل رضايتي كه به علت جلب هدف كسب مي كند خيلي بيشتر است. اسكينر در كتاب فراسوي آزادي خود مي نويسد تنبيه عكس تقويت عمل مي كنديعني تقويت رفتار را نيرومند مي سازد و به ايجاد رفتار تازه كمك مي كندو خزانه رفتار خود را غني مي سازد. وي مي گويد: رفتار تنبيه شده درخزانه رفتاري فرد باقي مي ماند و تازماني كه عامل تنبيه شده حاضر است در كمون باقي مي ماند ولي به مجرد اينكه رفتار تنبيه شده ضعيف شد آن رفتار مجددا ظاهر مي گردد. متخصصين علوم رفتاري معتقدند تنبيه بدني ازطريق شرطي شدن كلاسيك باشرايط تنبيهي و شخص يا اشخاص تنبيه كننده تداعي مي شود و سببانزجارو نفرت تنبيه شونده از شخص تنبيه كننده مي شود. معلمي كه درحضور جمع دانش آموزان را تنبيه مي كند به آنها آموزش پرخاشگري مي دهد. كودكاني كه مرتبا از پدر و مادر خود كتك مي خورند در غياب آنها به كتك زدن فرزندان كوچكتر خانواده مي پردازند. اسكينر مي گويد: در انسانها يك خصيصه ذاتي وجود دارد كه طبق آن افراد با كساني كه رفتار محبت آميز دارند با محبت و نسبت به كساني كه رفتار خصمانه دارند با پرخاشگري رفتار مي كنند. وي مي گويد فردي كه مرتبا تقويت مي شود نسبت به همه افراد رفتار محبت آميز نشان خواهدداد و فردي كه مرتبا تنبيه مي شود نسبت به همه افراد رفتارپرخاشگرانه خواهدداشت. درواقع تنبيه روي كاهش موقتي رفتاري كه در زمان حال روي مي دهد موثراست و روي رفتار آينده هيچ تاثيري ندارد و رفتار نامطلوب را به طورموقتي واپس مي زند. تنبيه عوارض جانبي بيروني و دروني بي شماري دارد. با توجه به آثار منفي متعدد ناشي از كاربرد تنبيه و ساير روشهاي تنبيهي خانواده ها و مراكز آموزشي بايد اين شيوه را به عنوان شيوه منسوخ كنار بگذارند و از آن به عنوان روشهاي آموزشي استفاده نكنند."}