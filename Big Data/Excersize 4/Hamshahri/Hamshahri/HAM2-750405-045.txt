{"title":"امير مخلوع قطر از ابوظبي رفت","text":"شيخ خليفه بن حمد آل ثاني امير مخلوع قطر ديروز ابوظبي را به مقصدنامعلومي ترك كرد. به گزارش خبرگزاري فرانسه، منابع هتل محل اقامت امير سابق قطر درپايتخت امارات عربي متحده گفتند شيخ خليفه و هيات همراهش ظهر ديروزاز هتل خارج شدند. شيخ خليفه از دسامبر گذشته در اين هتل اقامت داشت. امير سابق قطر 27 ژوئن 1995 در كودتاي بدون خونريزي به وسيله پسرش شيخ حمد، سرنگون شد درپي اين تحولات در قطر، شيخ خليفه ابتدادر اروپا و سپس در امارات مستقر شد. وي چندين بار اعلام كرده است كه قصد دارد بار ديگر قدرت را در قطر به دست گيرد. به گفته خبرگزاري رسمي امارات، شيخ خليفه روز يكشنبه باشيخ زايد بن سلطان آل نهيان رئيس امارات متحده عربي ديدار و گفتگو كرد. كشورهاي عضو شوراي همكاري خليج فارس همگي امير تازه قطر را به رسميت شناخته اند."}