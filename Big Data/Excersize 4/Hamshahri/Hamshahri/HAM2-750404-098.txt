{"title":"آلمان 2- كرواسي يك","text":"آلمان 2- كرواسي يك گلها: يورگن كلينزمن(21)، ماتياس سامر(59)براي آلمان و داورسوكر(51)براي كرواسي. . اخطاري ها: ايگواستيماچ ازكرواسي . داور: ليف ساندول(سوئد). تماشاگر43412 نفر. واحد رسانه هاي خارجي: دوتيم آلمان و كرواسي در حالي درورزشگاه اولدترافورد به مصاف يكديگر رفتند كه مربي تيم آلمان مهمت شول را جايگزين توماس هسلر در ميانه ميدان كرده بود و ماركوس بابل هم خلاء اشترونز دو اخطاره را در خط دفاعي پر مي كرد. بلازدويچ مربي كرواسي هم آلن بوكسيچ را برروي نيمكت ذخيره ها نشانده بود تا داورسوكر ولااويچ با بهره بردن ا ز استارتهاي انفجاري نظم دفاعي ژرمن ها را برهم ريزند. كرواسي بازي را بسيار سريع آغاز كرد و در دقيقه 15، ولااويچ درحاليكه در موقعيت تك به تك به كوپكه قرارداشت، ضربه خود را بابي دقتي به خارج زد. شش دقيقه بعديركان مدافع بي تجربه تيم كرواسي با دست توپ سامر رادر محوطه جريمه تيمش كنترل كرد و داور بلافاصله نقطه پنالتي را نشان داد، كه ضربه پنالتي را يورگن كلينزمن كاپيتان آلمانها وارد دروازه لاديچ كرد تا نيمه اول اين بازي با همين نتيجه به پايان برسد. درنيمه دوم تيم كرواسي براي جبران گل خورده بر قدرت تهاجمي خود افزودتا اينكه در دقيقه(51)داور سوكر بااستفاده از اشتباه مسلم اشتفان فروند گل تساوي را وارد دروازه آلمان كند. پس از اين گل ايگور استيماچ مدافع خشن كرواتها بي جهت مرتكب يك خطا بر روي مهمت شول شد كه داور بلافاصله كارت زرد دوم را به استيماچ نشان داد و وي را از بازي اخراج كرد. پس از اخراج استيماچ، تيم كرواسي انسجام خود را از دست داد تااينكه سامر با يك فرارسريع گل دوم ژرمن ها را وارددروازه كرواسي كرد. پس از اين گل داور سوكر، بازيكن سرشناس تيم كرواسي چند بار دروازه آلمان را تهديد كرد اما هربار مدافعان پرتعداد آلماني و كاهش نيروي جسمي او باعث شد ضربه هايش بي اثر باشند و آلمان با صعود به مرحله بعدو در فينالي زودهنگام به مصاف انگليس، ميزبان اين رقابتها مي رود. در اين بازي تمام قدرت آلمان بروز خواهد كرد. ويمبلي 30 سال پيش براي آلمانها در جام جهاني خوش يمن نبود، يك حادثه و يك گل مشكوك باعث شد تا انگليس قهرمان جام شود و آلمانهاي گريان با كسب مقام دوم به سالهاي بعد و اين جام فكر كنند. اين آلمان با 30 سال پيش تفاوتهاي چشم گيري دارد، امروز آلمانها اصول و پايه فوتبال را بهترمي شناسند و در بازي ديشب به وضوح آنرا ديديم، هر چند انگليسي ها به اين راحتي فرصت بدست آمده را در خانه خود از دست نمي دهند. امروز وفردا تيمها به استراحت مي روند و كلينزمن به مداوا مي پردازد تا براي اين ديدار حساس، سبكبال به فكر قهرماني باشد. يورگن كلينزمن در جدال سخت كرواتها نيز نقش تعيين كننده اي داشت، او گل اول را از روي نقطه پنالتي به ثمر رساند، اما بعلت آسيبديدگي نتوانست تا پايان بازي در ميدان باشد. آلمان در اين جنگهاي سخت به مردان بزرگي چون كلينزمن وسامر نياز دارد و برتي فوگتس با انبوهي از بازيكنان باتجربه به اين ميدان قدم گذاشته است."}