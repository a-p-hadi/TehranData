{"title":"مديرعامل صندوق ضمانت صادرات اعلام كرد: لايحه تازه اي براي تسهيل صادرات غيرنفتي به مجلس تقديم شد","text":". سرويس اقتصادي: براي سهولت در تضمين دريافت پول كالاهاي صادراتي كشور و رفع موانع قانوني موجود، لايحه جديدچگونگي اداره صندوق ضمانت صادرات ايران تقديم مجلس شوراي اسلامي شد. . احمد شفيعي هنجني، مديرعامل صندوق ضمانت صادرات ايران ديروز درجمع خبرنگاران گفت: تصويب اين لايحه، انجام امور مربوط به تضمين صادرات راتسريع مي كند و زمينه توسعه صادرات غيرنفتي را فراهم مي آورد زيرا در قانون قبلي مواردي وجود داشت كه منطبق با مسائل روزنبود. وي گفت: صندوق ضمانت صادرات بايد به خزانه دولت متصل باشد. البته اين به معني ضررده بودن صندوق ضمانت صادرات نيست بلكه به معني قراردادن يك پشتوانه محكم براي صندوق ضمانت صادرات و جلب اعتمادصادركنندگان است. هنجني گفت: برخلاف شركتهاي بيمه كه از محل حق بيمه درآمد كسبمي كنند، صندوق ضمانت صادرات تنها از محل كارمزد كه رقم ناچيزي است، درآمد دارد. براي كمك به بنيه مالي صندوق ضمانت صادرات در لايحه پيشنهادي دولت پيش بيني شده كه يك درصد از ارزش سيف كالاهاي وارداتي(قيمت كالا درمقصد)اخذ و به حساب صندوق واريز شود. وي در ادامه گفت: كار جديدي نيز توسط صندوق ضمانت آغاز شد كه آن صدور ضمانتنامه براي توليدكنندگان است. اين ضمانتنامه به جاي وثيقه براي دريافت تسهيلات قابل ارائه به بانك است. بانكها معمولا وثيقه هاي سنگين ملكي مي پذيرند كه مشكلات زيادي را براي صادركنندگان ايجادمي كند. مديرعامل صندوق ضمانت صادرات افزود: اكثر ضمانتنامه هاي صادر شده درسالهاي اخير مربوط به كشورهاي آسياي مركزي است و صادركنندگان كالا به كشورهاي اروپايي كمتر به ضمانت كالاهاي صادراتي توجه دارند. هم اكنون بيش از 2 ميليارد مارك فرش ايراني در آلمان بدون هيچگونه ضمانتي است. وي در پاسخ به اين سئوال كه آيا اين صندوق بازگشت ارز صادراتي درموعدمقرر را نيز تضمين مي كند يا خير، گفت: اين كار براي صندوق ضمانت امكان پذير است اما چون معتقديم همسو با سياستهاي دولت بايدزمينه بازگرداندن سريع ارز صادراتي به كشور اقدام شود، تاكنون ضمانتنامه اي صادر نكرده ايم. وي در خاتمه گفت: در آينده تمامي اعتباراتي كه از طرف ايران به كشورهاي ديگر براي خريد كالا از كشورمان داده مي شود و صدور خدمات نيزتضمين خواهد شد."}