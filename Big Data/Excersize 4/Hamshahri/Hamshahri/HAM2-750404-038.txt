{"title":"مذاكرات دولت روسيه و استقلال طلبان چچن به بن بست رسيد","text":"مسكو- رويتر: گفتگوهاي مذاكره كنندگان روس وچچن برسر اجراي آتش بس به بن بست رسيد و هر طرف، طرف ديگر را به بدنيتي متهم كرد. خبرگزاري روسي ايتارتاس كه اين خبر را از گروزني مخابره كرده مي افزايد وياچسلاوتيخوميروف مذاكره رافريبكارانه خوانده و تهديدكرده است اگر شورشيان دست به حمله بزنند باتوسل به نيروها به سركوبشان خواهد پرداخت وي در ادامه افزوده است جدايي خواهان وقت تلف مي كنند و براي يورش جديدي آماده مي شوند. اكنون نيروهاي روسي بابرتري كامل هرحمله را با شدت پاسخ خواهند داد. اينترفاكس خبرگزاري روسي نوشت مذاكره روز شنبه با شركت معاونان تيخوميروف و يانداربايف انجام شد و هيچ تحول تازه اي در آن روي ندادو به توافقي منجر نگرديد. ايتارتاس از قول يك فرمانده شورشيان منطقه شالي در جنوبگروزني گزارش داد روز دوشنبه(امروز)مذاكرات بيشتري در فانكالا در حومه گروزني انجام خواهد شد. مولادي اودوگوف سخنگوي شورشيان به رويتر گفته است به دنبال گزارشي كه مشهدوف(مسخدوف)رئيس مذاكره كنندگان شورشي به سليم خان يانداربايف داده شوراي دفاعي شورشيان تشكيل جلسه خواهد داد. اودوگوف به نقل از مشهدوف گفته است وي در مورد حسن نيت مذاكره كننده روسي دررابطه باموافقت نامه آتش بس امضا شده در مسكودر نيمه خرداد و موافقت نامه نظران در 21 خرداد ترديد دارد."}