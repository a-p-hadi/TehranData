{"title":"رئيس موسسه استاندارد و تحقيقات صنعتي كشور اعلام كرد: چند قلم از كالاهاي صادراتي تحت پوشش ضوابط استاندارد قرارمي گيرد","text":". همدان - خبرنگار همشهري: رئيس موسسه استاندارد و تحقيقات صنعتي كشور گفت: تمامي سازمانها و نهادهاي اجرايي دولتي موظفند 15 درصد ازبودجه عمراني و جاري خود را براي انجام تحقيقات صنعتي اختصاص دهند. ميراحمد سادات ديروز در سمينارمديران و مسئولين استانداردسراسركشور در همدان همچنين افزود: اين طرح با هدف بالا بردن ضريباستانداردهاي موجود اجرا مي شود و مجري آن در كشور دانشگاهها، مراكزبهداشت و درمان و آموزش پزشكي، موسسه استاندارد و انرژي اتمي خواهندبود. وي با بيان اين مطلب كه تحقيق و نظارت موسسه استاندارد در توليدات صنايع ايمني اجباري است گفت: به منظور افزايش امنيت و كيفيت درتوليد قطعات صنعتي 5درصد از قطعات يدكي پر مصرف ماشين آلات مختلف تحت پوشش ضوابط استاندارد قرار مي گيرد. وي افزود: براي حفظ بازارهاي جهاني برخي از كالاهاي صادراتي كشورنظير پسته و زعفران تحت پوشش استاندارد قرار مي گيرند و براي اينگونه كالاها پروانه صادراتي صادر مي شود. به گفته وي صدور اين قبيل كالاهاتنها در صورت اخذ پروانه صادراتي امكان پذير خواهد بود."}