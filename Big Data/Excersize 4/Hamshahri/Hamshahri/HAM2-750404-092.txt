{"title":"تنيس روي ميز باشگاههاي ايران در هفته چهارم","text":"سرويس ورزشي: تيم هاي پلي اكريل اصفهان، فتح تهران، سيمان سپاهان وذوبآهن اصفهان در دور چهارم رقابتهاي پينك پنگ قهرماني باشگاههاي ايران برابر حريفان خود به پيروزي رسيدند. در تبريز تيم فجر اين شهرستان با نتيجه 7 بر 2 مغلوب تيم پلي اكريل اصفهان شد. در اصفهان تيم هاي سيمان سپاهان و ذوبآهن اين شهرستان به ترتيب در برابر تيم هاي مرصاد شيراز و جوانان راه آهن تهران بانتايج 7بر1 و7برصفر به برتري دست يافتند و در ماهشهر تيم فتح تهران با نتيجه 7 بر صفر تيم عمليات غيرصنعتي اين شهرستان را شكست داد. برنامه دور پنجم اين مسابقات كه روز 15 تيرماه جاري برگزاري مي شود به اين شرح است:(نام تيم هاي ميزبان اول آمده است)پلي اكريل اصفهان - سيمان سپاهان اصفهان. راه آهن تهران - عمليات غيرصنعتي ماهشهر. فتح تهران - فجر تبريزديدار تيم هاي مرصاد شيراز وذوب آهن اصفهان نيز در تاريخ 19تيرماه برگزار مي شود."}