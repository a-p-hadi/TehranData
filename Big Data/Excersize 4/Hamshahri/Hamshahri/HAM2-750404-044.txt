{"title":"كاخ سفيد، دولت افغانستان را تهديد به تحريم تسليحاتي كرد تلاش تازه آمريكا براي تحت فشار گذاشتن دولت افغانستان","text":"موشكباران كابل 22 كشته و 26 زخمي به جا گذاشت در حالي كه قرار است طي روزهاي آينده اجلاس ويژه اي با حضور نمايندگان احزاب و گروههاي موجود در افغانستان در مجلس سناي آمريكا راه هاي حل بحران افغانستان را بررسي كند، كاخ سفيد اعلام كرد كه تصميم داردصدور كليه انواع سلاح و مهمات و تجهيزات و خدمات نظامي را به اين كشور تحريم كند. روزنامه دريز چاپ كابل ديروز با درج اين مطلب به نقل از سخنگوي وزارت امور خارجه آمريكا نوشت: دولت واشنگتن افغانستان را در فهرست كشورهاي شامل مقررات قاچاق بين المللي اسلحه قرار داده است. شوراي امنيت سازمان ملل ومجمع عمومي اين سازمان نيز قبل از اين با صدور قطعنامه هايي خواهان تحريم صدور اسلحه و مهمات به افغانستان به عنوان يك راه حل براي حل بحران اين كشور شده بودند. خانم رابين رافل معاون وزيرامور خارجه آمريكا نيز دراوايل ارديبهشت ماه گذشته در چارچوب يك طرح جديد شامل برقراري آتش بس غيرنظامي كردن كابل تشكيل حكومت موقت و تحريم اسلحه به افغانستان به صورت تئوري مطرح كرده بود. دولت افغانستان در ديدار با خانم رافل صريحا مخالفت خود را با تحريم تسليحات اين كشور اعلام و آن راتوطئه اي تنها جهت عدم كمك رساني به دولت دانست. دولت كابل معتقد است كه باوجود مرزهاي طولاني كه دراختيار گروه طالبان و سايرمخالفان است هيچ تضميني براي عملي شدن واقعي اين تحريم وجود ندارد و تنها دولت از آن متضرر خواهد شد. در همين حال، موشكباران كابل، 22 كشته و 26 زخمي به جاگذاشت. به گزارش خبرگزاري فرانسه ازكابل، موشكهايي كه ديروز به سمت كابل شليك شد به يك اتوبوس مسافري و يك مدرسه راهنمايي اصابت كرد. طالبان از ماهها پيش كه كابل را محاصره كرده اند بارها اين شهر رابا آتش موشك وتوپخانه به خاك و خون كشيده اند. ورود نيروهاي نظامي و حفاظتي وكادرهاي سياسي حزب اسلامي به كابل ابعاد گسترده تري يافته است و آنها تدارك ويژه اي را براي ورود گلبدين حكمتيار رهبر اين حزب به كابل و انجام مراسم سوگند به عنوان نخست وزير جديد افغانستان انجام مي دهند. عبدالعزيز مراد سخنگوي رياست جمهوري افغانستان روز يكشنبه اعلام كردتاكنون حدود شش هزار نفر از افراد حزب اسلامي اعم از نيروهاي نظامي وكادرهاي سياسي و اداري وارد پايتخت شده اند. وي افزود: كابل آماده پذيرايي از حكمتيار به عنوان نخست وزير و متحدجديد دولت مي باشد و تدارك امنيتي و حفاظتي به خوبي در حال انجام است. گفته مي شود حكمتيار در راس يك كاروان بزرگ نيروها، تسليحات وهمچنين تعدادي از مقامات و خبرنگاران خارجي روزچهارشنبه وارد كابل خواهد شد."}