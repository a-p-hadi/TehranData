{"title":"فيلمبردار با سابقه سينماي ايران درگذشت","text":". سرويس ادب و هنر: فريدون قوانلو فيلمبردار سينما و تلويزيون و يكي از اولين همكاران بخش تصوير خبرگزاري جمهوري اسلامي(پارس)هفته گذشته در آمريكا به علت بيماري درگذشت. قوانلو فيلمبردار بيش از چهل وهفت فيلم سينمايي و چندين فيلم كوتاه سينمايي و تلويزيوني بود. از مهمترين آنها مي توان به فيلم گاو ساخته داريوش مهرجويي(1348)، سند زنده اصغر بيچاره(1359)وپايگاه جهنمي اكبر صادقي(1363)اشاره كرد. وي همچنين در فيلم دسيسه ساخته اسماعيل كوشان ايفاگر يكي از نقشهاي فيلم بود. به مناسبت بزرگداشت ياد اين هنرمند سينما، روز چهارشنبه سيزدهم تيز مجلسي با حضورسينماگران كشور در محل خانه سينما واقع درخيابان بهار- سمنان، ساعت 18 برپا مي شود."}