{"title":"عذرخواهي هاشيموتو از مردم كره جنوبي به دليل اقدامات ارتش ژاپن در جنگ","text":"ريوتارو هاشيموتو نخست وزير ژاپن به خاطر اقدامات بيرحمانه ارتش اين كشور در دوران جنگ از مردم كره جنوبي عذرخواهي كرد. به گزارش خبرگزاري فرانسه هاشيموتو كه در پي ديدارش باكيم يونگ سام رئيس جمهوري كره جنوبي ديروز در كنفرانسي مطبوعاتي در بندرچي جوي كره جنوبي سخن مي گفت، افزود: من كرارا گفته ام ما هيچ گاه نمي توانيم از بار مسئوليتهاي گذشته و آينده رهايي يابيم. نخست وزير ژاپن با اشاره به اشغال شبه جزيره كره توسط ژاپن درطول سال هاي 19451910 گفت: مردم كره جنوبي زخم هاي جبران ناپذيري را در اين دوران متحمل شدند. بنابراين گزارش روز شنبه چندساعت قبل از ورود هاشيموتو به بندرچي جو قربانيان جنگ كره جنوبي از جمله زناني كه موردهتك حرمت قرار مي گرفتند با اعتراض به سفر هاشيموتو به كره جنوبي خواستار آن شدند كه رهبران دو كشور در گفتگوهايشان در جهت نابودي ميراثهاي گذشته اهتمام كنند. گروه هاي طرفدار حقوق مدني دركره جنوبي از دولت ژاپن خواسته اند به زناني كه مورد هتك حرمت قرار گرفته اند و نيز ساير قربانيان جنگي غرامت بپردازد. اما راست گرايان محافظه كار در ژاپن ضمن مخالفت باپرداخت غرامت و عذرخواهي هاي بيشتر مي گويند، مسئله پرداخت غرامت چنددهه پيش حل و فصل شده است و در مورد عذرخواهي نيز توكيو در گذشته بارها به اين امر مبادرت كرده است."}