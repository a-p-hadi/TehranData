{"title":"آلمان، مسير قهرماني را هموار كرد احساس آسيب ديده كرواتها به منطق آلمانها باخت !","text":". سرويس ورزشي: واقعا فوتبال شگفت انگيز و زيباست، در درون اين توپ گرد چه رازي نهفته كه طي 90 دقيقه تماشاگر و انسان را صدها باردگرگون مي كند، بالا و پائين مي برد، شاد و خوشحال مي كند و در نهايت خلاء موجود در احساس او را پر مي كند. راز فوتبال در لذت بصري است كه تماشاگر مي برد و با احساس حاكي از خواسته سالم درونش با آن ساعاتي را به سر مي برد. پس از يك قرن اين پديده در نقطه اي از اروپا كه خودرا مهد فوتبال جهان مي داند متمركز شده است و حال در اين سن فوتبال پوست انداخته، دوره ديده از گذرگاههاي خطرناكي عبور كرده و براي خوداصولي يافته كه در پشت هدف و استراتژي خود منطقي دارد. دوران حادثه و اتفاق گذشته و هر اشتباه حكم سرنوشتي را دارد كه گاه محتوم و مثبت آن گاه حيات بخش است. حذف ايتاليا، روسيه، اسكاتلند، سويس، روماني، بلغار و دانمارك ثابت مي كند كه فوتبال الفبا و پايه اوليه خود رادقيق بنانهاده است و عدول از آن هر تيمي را با شكست مواجه مي سازد. ديشب در ورزشگاه اولدترافورد، آلمان منطقي ترين تيم اروپا درشرايطي كه با حريف برابر هم نبود از ميدان پيروز بيرون آمد. چرا؟يازده بازيكن كروات در جنگهاي تن به تن و بازي گروهي بر آلمان برتري داشتند، اما تدبير و شايد فرهنگ برتر ورزشكاران آلمان باعث شدكرواتها دچار مسائل رواني با خواسته شوند، بطوريكه ايگور استيماچ بي دليل و ناشيانه اخطار دوم را گرفت تا آلمان با حريفي ده نفره وخسته بر آنچه مي خواست دست يابد. آلمان خسته حتي در زماني كه كرواتهاده نفره بازي مي كردند آسيبپذير بود اما هرگز احمقانه فوتبال بازي نكرد و هدف خود را در اين دوره بازيها خوب دنبال نمود، چون هنوز اين جنگ تمام نشده و دو بازي و دو ميدان سخت تر در پيش روست كه بايد ازآنها نيز بسلامت گذشت در ميدان اولدترافورد احساس خدشه دار كرواسي درمقابل منطق سنجيده آلمان شكست خورد."}