{"title":"در گردهمايي نمايندگان 28 كشور جهان درژنو اعلام شد: آلودگي هوا يك مسئله بزرگ جهاني است","text":". سرويس شهري: چندي پيش، پژوهشگران و نمايندگان 28 كشور جهان در ژنوگردهم آمدند و راههاي تازه اي براي كاهش آلودگي هوا ارائه كردند. به گزارش خبرگزاري رويتر: لارس بوركبن، كارشناس سوئدي مي گويد: گام نخست براي كاهش آلودگي هوا، كاهش مصارف صنعتي فلزات سنگين مانند كادميوم، سرب و جيوه خواهد بود، كارشناسان كشورهاي مختلف در اين گردهمايي بر لزوم اعمال محدوديت هايي در اين مورد تاكيدكردند. ا ز مواد شيميايي مصرفي در كشاورزي نيز به عنوان يكي ازآلاينده هاي اصلي خاك و آب نام برده شد. بوركبن مي گويد: هرچند به نظر مي رسد كه كاهش اين آلاينده ها درمصارف صنعتي و كشاورزي، زيانهاي اقتصادي به دنبال داشته باشد، اماحقيقت اين است كه با كاهش تدريجي اين آلاينده ها و جايگزيني مواد كم ضررتر در درازمدت، منافع اقتصادي نيز تامين خواهد شد مذاكرات آتي درمورد كاهش آلاينده ها و حفظ محيط زيست تحت سرپرستي كميسيون اقتصادي اروپا(ECE)انجام خواهد شد. هرچند انگيزه برپايي اين گردهمايي هاي زيست محيطي، آلودگي درياچه ها و رودها و نابودي جنگلها براثر بارانهاي اسيدي بوده است، اما به تازگي توجه دانشمندان بيش از پيش به مسئله آلودگي هوا و تاثير آن بر سلامتي انسانها جلب شده است، زيرا اين آلاينده ها كه از قاره اي به قاره ديگر راه مي يابند، عامل اصلي بروزانواع سرطانها و كاهش توانايي سيستم دفاعي بدن در برابر بيماري هاي مختلف شناخته شده اند."}