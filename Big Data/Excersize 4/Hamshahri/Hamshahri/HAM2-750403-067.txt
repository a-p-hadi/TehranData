{"title":"دكتر ولايتي در اجلاس ژنو: تلاش ايران براي گسترش همكاريهاي منطقه اي با هدف تقويت صلح است","text":". سرويس سياسي: دكتر ولايتي در اجلاس كران مونتاناي سوئيس گفت: تلاشهاي ايران براي گسترش همكاريهاي منطقه اي با هدف تقويت صلح در منطقه صورت مي گيرد. به گزارش اداره كل اطلاعات ومطبوعات وزارت امورخارجه، دكتر ولايتي در اين اجلاس بااشاره به گسترش روابط ايران باكشورهاي آسياي مركزي بويژه در زمينه معاملات نفت و گاز توضيح داد كه چگونه نفت خام از آسياي مركزي به پالايشگاههاي شمال ايران انتقال مي يابد تا به مصرف داخلي برسد و در مقابل ايران به نفع كشورهاي آسياي مركزي نفت خام خود را از طريق بنادر جنوب در بازارهاي جهاني بفروش مي رساند. بنابراين گزارش، دكتر ولايتي درحاشيه برگزاري اجلاس توسعه همكاريهاي منطقه اي در آسياي مركزي كه در ژنو برگزار مي شودبطورجداگانه با معاون دبير كل سازمان ملل و معاون نخست وزير اسلووني وهمچنين وزير خارجه سوئيس و وزير مشاور در امور خارجه اطريش ديدار وگفتگو كرد."}