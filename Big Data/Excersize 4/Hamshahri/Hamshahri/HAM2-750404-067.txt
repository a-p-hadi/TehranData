{"title":"برگزاري مسابقه خلاقيت ادبي زنان مسلمان","text":". سرويس علمي فرهنگي: توسط سازمان علمي آموزشي فرهنگي اسلامي (آيسسكو)، مسابقه خلاقيت ادبي زنان مسلمان برگزار مي شود. به گزارش خبرنگار همشهري، سازمان آيسسكو در راستاي اجراي برنامه فرهنگي خود در باره ترغيب زنان جهان اسلام به فعاليتهاي فرهنگي وهمچنين تقويت همكاري با جمهوري اسلامي ايران، مسابقه اي پيرامون خلاقيت در سوادآموزي زنان مسلمان برگزار مي كند كه در اين راستا به سه نفراز زناني كه داستان كوتاه يا شعري در باره كودك و آموزش اسلامي به يكي از زبانهاي عربي، انگليسي يا فرانسه نوشته اند، جايزه نقدي وگواهينامه اهداء خواهد كرد. آثار ادبي مذكور بايد حداكثر تا 24 تيرماه 1375 به دفتر همكاريهاي علمي بين المللي وزارت آموزش و پرورش، واقع در بلوار كشاورز روبروي وزارت كشاورزي پلاك 196 ارسال شود. گفتني است شركت كنندگان بايدشرايط زير را دارا باشند: o ارائه يك مقاله، داستان كوتاه يا شعر به يكي از زبانهاي كاري آيسسكو(عربي، انگليسي وفرانسه). o مليت يكي از كشورهاي عضوآيسسكو. o ذكر موقعيت كودك در فرهنگ اسلامي، يا آموزش ادبي براي كودكان دراثر ادبي. ارائه اثر بصورت حداكثر ده صفحه تايپ شده كه قبلا به چاپ نرسيده باشد، الزامي است."}