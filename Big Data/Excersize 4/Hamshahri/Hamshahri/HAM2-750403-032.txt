{"title":"ژنرال لبد: بايد به جمهوري چچن استقلال داد","text":"بن- خبرگزاري فرانسه: الكساندر لبد ژنرال بازنشسته روسي و مشاورتازه يلتسين ديروز اعلام كرد: اگر چچن هاخواستار استقلال هستند بايدبه آنها داد. لبد كه هفته گذشته درانتخابات رياست جمهوري روسيه پس از يلتسين وزوگانف، سوم شد، در مصاحبه با مجله آلماني اشپيگل گفت: من مطمئن هستم كه مي توان جنگ 18 ماهه چچن را به پايان رساند. ژنرال لبد، هفته گذشته پس از منصوب شدن به مقام مهم رياست شوراي امنيت ملي روسيه، گفت شخصا رسيدگي به بحران چچن را به عهده خواهدگرفت. وي به مجله اشپيگل گفت: براي اعطاي استقلال به چچن ها مي توان ازمسائلي مانند تدوين بودجه توسط مقام هاي محلي چچن آغاز كرد و كم كم آن را به ساير حوزه ها تعميم داد. يلتسين لايحه اي را كه براساس آن اختيارات رئيس جمهوري كه دوره رياست جمهوريش در حال انقضاست به رئيس جمهوري جديد سپرده مي شود، رد كرد. به گزارش آسوشيتدپرس الكساندر كوتنكف نماينده يلتسين در پارلمان گفت رئيس جمهوري ترسي از تفويض اختياراتش ندارد ليكن دلايل ديگري براي رد اين لايحه وجود دارد كوتنكف به اينترفاكس گفت يلتسين با جمله اي از اين لايحه مخالف است كه اجازه مي دهد مراسم آغاززمامداري در مسكو(يا شهري ديگر)برگزار شود. وي گفت اين جمله باعث مي شود نامزدي كه در انتخابات شكست خورده است، ترتيبي براي آغاز كارخود بدهد كه اين امر منجر به حاكميت دوگانه در روسيه خواهد شد. يلتسين در دور دوم انتخابات كه سوم ژوئيه برگزار مي شود با گنادي زوگانف رهبر كمونيستها به رقابت خواهد پرداخت. كوتنكف گفت: حتي اگر يلتسين بازنده شود فقدان قانون انتقال اختيارات اين روند را پيچيده نخواهد كرد. براي باطل كردن وتوي يلتسين پارلمان بايد با اكثريت دوسوم اين لايحه را تصويب كند."}