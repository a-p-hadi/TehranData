{"title":"افزايش ساختمان سازي در سال 74","text":". سرويس اقتصادي: اداره آمار اقتصادي بانك مركزي جمهوري اسلامي ايران اعلام كرد كه در سال پيش 135 هزار و 415 فقره پروانه ساختماني درمناطق شهري كشور صادر شد كه نسبت به سال قبل 9/9 درصد افزايش داشت. از كل ساختمانهايي كه براي احداث آنها پروانه صادر شد، 2/49درصد يك طبقه، 31 درصد دو طبقه و 8/19 درصد سه طبقه و بيشتر بوده است. سطح كل زيربناي ساختمانهايي كه براي احداث آنها پروانه صادر شده حدود 2/39 ميليون متر مربع در نظر گرفته شد كه نسبت به سال 1373معادل 5/19 درصد افزايش نشان مي دهد."}