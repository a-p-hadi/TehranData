{"title":"با انتشار دو ويژه نامه نتايج مرحله اول آزمون سراسري چهارشنبه اعلام مي شود","text":". سرويس علمي فرهنگي: اسامي پذيرفته شدگان مرحله اول آزمون سراسري دانشگاهها و مراكز آموزش عالي دولتي صبح چهارشنبه و پنج شنبه باانتشار دو ويژه نامه اعلام خواهد شد. دكتر حسين رحيمي رئيس سازمان سنجش آموزش كشور بعد ازظهرديروز درگفتگو با خبرنگاران بابيان اين مطلب افزود: براساس ضوابط گزينش علمي و نمره كل حاصل از آزمون عمومي و اختصاصي مرحله اول فهرست اسامي تعداد 371939 نفر از داوطلبان گروههاي آزمايشي چهارگانه كه نمره علمي لازم را احراز كرده اند، با توجه به سهميه استخراج شده است و به انضمام فهرست اسامي تعداد 5952 نفر از كساني كه منحصرا مجازبه انتخاب رشته هاي زبانهاي خارجي هستند در روزهاي چهارشنبه وپنج شنبه اين هفته به صورت ويژه نامه منتشر مي شود. دكتر رحيمي با اشاره به شركت موفقيت آميز زنان در آزمون سراسري گفت: از ميان 014/127/1 نفر حاضرين در جلسه آزمون مرحله اول 44/47 درصدرا زنان تشكيل مي داده اند كه اين نسبت در ميان پذيرفته شدگان 01/47درصد است كه جهشي حدود 6 درصد را نشان مي دهد. وي افزود: از ميان پذيرفته شدگان 31184 نفر داوطلبان نظام جديدمتوسطه هستند كه با توجه به اينكه درصد آنها در ميان داوطلبان 67/4 بوده است، درصدپذيرفته شدگان نظام جديد نسبت به كل به حدود3/8 درصد رسيده است و درصد پذيرفته شدگان نظام جديد نسبت به شركت كنندگان نظام جديد حدود 55 درصد است. كارنامه پذيرفته شدگان مرحله اول براساس برنامه پيش بيني شده صبح و بعدازظهر چهارشنبه 13/4/75 در شهرستان محل اقامت آنان توزيع مي شود. كارنامه مردودين نيز طي 25 روز از طريق پست ارسال خواهدشد. فرم انتخاب رشته كليه پذيرفته شدگان روزهاي چهارشنبه و پنج شنبه 20 و21 تيرماه در همان محلي كه كارنامه را دريافت كرده اند توزيع مي شود و فرمهاي تكميل شده در روزهاي شنبه و يكشنبه 23 و 24 تيرماه در همان حوزه جمع آوري خواهد شد. دكتر رحيمي به پذيرفته شدگان مرحله اول توصيه كرد كه با توجه به امكان انتخاب صد رشته دانشگاهي، داوطلبان از مراجعه به مراكزي كه تحت عنوان مشاوره تعيين رشته فعاليت مي كنند خودداري كنند. دكتر رحيمي همچنين افزود: ضميمه كردن تبليغات كلاسهاي كنكور ياكتابهاي كمك آموزشي و مواردي از اين قبيل با ويژه نامه اعلام اسامي علاوه بر آنكه مورد تائيد سازمان سنجش نيست، جرم نيز محسوب مي شود. دكتر رحيمي گفت: به منظورآشنايي داوطلبان با رشته هاي تحصيلي وانتخاب رشته دفترچه اي تحت عنوان راهنماي انتخاب رشته هاي تحصيلي (دفترچه شماره 2)و دفترچه اي تحت عنوان شناسايي رشته هاي آموزش عالي (دفترچه شماره 3)و دفترچه اي نيز براي انتخاب رشته هاي مراكز تربيت معلم تهيه شده است كه به صورت مقتضي در اختيار پذيرفته شدگان مرحله اول قرار خواهد گرفت كه تاريخ توزيع اين دفترچه ها در اطلاعيه روزدوشنبه 11/4/75 به اطلاع داوطلبان مي رسد. آزمون مرحله دوم كليه گروههاي آزمايشي روز جمعه 12/5/75 در حوزه هاي امتحاني مربوطه انجام خواهد شد و كارت ورود به جلسه امتحان مرحله دوم نيز در روزهاي سه شنبه و چهارشنبه 9 و 10 مردادماه توزيع خواهدشد. زمان اعلام نتايج قطعي آزمون سراسري نيمه دوم شهريورماه خواهدبود."}