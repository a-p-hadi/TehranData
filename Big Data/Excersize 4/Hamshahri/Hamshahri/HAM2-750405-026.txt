{"title":"سرقت اسرار با كامپيوتر","text":"لندن- ماتيو بوان 21 ساله دومين انگليسي است كه ظرف يك سال گذشته به اتهام سرقت اسرار نظامي آمريكا از طريق كامپيوتر خانگي خوددستگير شده است. وي كه در رشته تكنولوژي اطلاعات(كامپيوتر)تحصيل مي كند موفق شده است كه از خانه خود، از طريق بزرگراهها اطلاعات رساني به شبكه هاي شهري كامپيوتري آمريكا دسترسي پيدا كند و از وروديهاي رمزي به اسرار موشكي - فضائي واقف شود. وي كه با اشاره كارخانه موشكي - فضائي لاكهيد آمريكا توسطاسكاتلنديارد(پليس انگليس)دستگير شده است عمل خود راسرقت كامپيوتري نمي داند بلكه آنرا يك تجربه تحسين برانگيزعلمي مي خواند! سال گذشته نيز ريچارد پرايس انگليسي جوان، و دانشجوي رشته علوم كامپيوتر كه از خانه خود در لندن به اسرار محرمانه پليس سري آمريكادسترسي يافته بود بازداشت شد. قرار است ماتيو در دادگاهي كه ريچاردرا محاكمه كرد دادرسي شود. گسترش سرقت كامپيوتري باعث وضع قانون ويژه اي براي مجازات مرتكبين آن در آمريكا شده است، ولي بسياري ازكشورها هنوز چنين قانوني ندارند. در اين نوع سرقت، سارقين بلااستثناء، تحصيلكرده و دانشمند هستند و از هوش و دانشي بالابرخوردارند."}