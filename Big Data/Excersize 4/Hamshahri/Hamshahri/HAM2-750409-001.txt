{"title":"جذب هنردوستان خارجي براي كسب درآمدافزونتر","text":". واحدرسانه هاي خارجي همشهري: نهادهاي هنري تنها محلي براي حفظ وعرضه آثار فرهنگي يك كشور محسوب نمي شود. موزه ها، نگارخانه ها، كنسرتها و ديگر جلوه هاي هنري مي تواند منبع درامد خوبي به خصوص ازنظر ارزي باشد. در آمريكا برنامه هاي جديدي براي جذب هر چه بيشترديداركنندگان خارجي به اين قبيل نهادها در جريان است. به گزارش تلويزيون سي ان ان، برآورد مي شود حدود نيم ميليون نفر ازآثار پابلوپيكاسو در موزه هنرهاي نو نيويورك به نمايش درآمده است، ديدار كنند. در شهر فيلادلفيا، علاقه مندان براي ديدن آثار پل سزان صف كشيده اند كارشناسان معتقدند مردم علاقه بيشتري به هنر پيداكرده اند. اكنون در آمريكا نهادهاي هنري همچون موزه و نگارخانه به رقباي مهمي براي پاركهاي تفريحي همچون پارك والت ديسني شده است. اين امر سببشده است تا رقباي هنر دست به كار تدوين راهبردهاي جديد براي جذبديداركنندگان خارجي و علاقه مندان هنر به كالاي خود شوند. نهادهاي هنري نيز راهبردهاي خاصي براي خود ابداع كرده اند. به عنوان مثال، برنامه هاي خود را براي هتلهاي سكونت دهنده جهانگردان خارجي مي فرستندو آنان را دعوت مي كنند. برگزار كنندگان اپرا و كنسرتهاي موسيقي نيزاين رويه را در پيش گرفته اند و موفق شده اند تا فروش بليت و حضوربينندگان را افزايش دهند. يكي ديگر از راهبردهاي نهادهاي هنري براي جذب ديداركندگان خارجي ارسال ديسكهاي كامپيوتري به موسسات مسافري و جهانگردي است كه حاوي گذري اجمالي برفعاليتهاي نهادهاي هنري شهر است. يك موسسه تبليغاتي در نيويورك چنين راهنمايي را براي اين شهر تهيه كرده است. در ديگر شهرهاي آمريكا نيز چنين راهبردهايي به كار گرفته شده است، اما فعاليت در اين زمينه آسان نيست. بسياري از كشورهاي اروپايي ازاين نظر از آمريكا پيش هستند. به عنوان مثال، دولت فرانسه مبالغ كلاني را به ترويج آثار فرهنگي كشور اختصاص مي دهد حجم درامدهاي ساليانه آمريكائيان از رهگذر عرضه آثار فرهنگي و هنري به حدود 512ميليارد دلار برآورد مي شود. ايجاد چنين درامد عظيمي پرداخت 58ميليارد دلار ماليات محلي و فدرال و 22 ميليارد دلار مازاد تجاري براي اين كشور به همراه دارد."}