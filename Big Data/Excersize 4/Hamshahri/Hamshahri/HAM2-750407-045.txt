{"title":"در ديدار رئيس دفتر امور مناطق محروم كشوراز بخش طالقان اعلام شد: 3 پل تازه روي رودخانه طالقان احداث مي شود","text":". سرويس شهري: رئيس دفتر امور مناطق محروم كشور، خواستار تسريع درانجام پروژه هاي نيمه تمام استان تهران شد. جليل بشارتي كه از روستاها ومناطق محروم بخش طالقان وقسمت هايي از رودبار الموت بازديد مي كرد همچنين خواستارتلاش و عزم همگاني سازمانها درجهت محروميت زدايي از بخش ها وروستاهاي استان تهران به عنوان پايتخت كشور گرديد. به گزارش روابط عمومي استانداري تهران، در سفر وي به طالقان كه مهندس رضازاده معاون عمراني استانداري و جمعي ازمديران كل دستگاههاي دولتي استان حضور داشتند معاون رئيس جمهوري ضمن اشاره به كافي نبودن اعتبارات استاني، تخصيص اعتبارات ويژه و نيز تبصره 37 رابراي تكميل پروژه هاي نيمه تمام و تسريع در كارهاي عمراني استان ضروري ذكر كرد. در بازديد رئيس دفتر امور مناطق محروم از طالقان همچنين گفته شد كه هزينه احداث پل ارتباطي به روي رودخانه شاهرود طالقان، احداث چندين كيلومتر جاده مواصلاتي، احداث دو باب مدرسه راهنمايي و دو مجتمع آموزشي شبانه روزي و برق رساني به 10 روستاي اين منطقه از محل اعتبارات تبصره 37 و اعتبارات ويژه دفتر مناطق محروم كشور تامين شد."}