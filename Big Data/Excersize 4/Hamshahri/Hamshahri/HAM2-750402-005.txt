{"title":"تخته سياه و غباري كه سترده نمي شود...","text":"اشاره; به رغم گسترش و توسعه روزافزون تكنولوژي آموزشي و استفاده وسيع ازسخت افزارها و نرم افزارهاي كمك تحصيلي در فرآيند يادگيري دانش آموزان كشورهاي توسعه يافته، هنوز نقش تخته سياه و ساير تخته هاي آموزشي قابل تامل بوده و اثربخشي استفاده از اين ابزار در امر آموزش مفاهيم به كودكان در پژوهشهاي مختلف تربيتي به اثبات رسيده است. در آستانه شروع تعطيلات تابستاني و تا فرصت دو ماه و نيمه ديگري كه تا بازگشايي مدارس باقي است، نتايج كلي حاصل از يك پژوهش دانشگاهي درباره تخته سياه و تخته هاي آموزشي را در پي مي آوريم. اميد است مديران محترم مدارس و دست اندركاران امور آموزشي در برنامه هاي تجهيزو بهسازي فضاهاي آموزشي در تابستان، نيم نگاهي هم به تخته سياههاي مدارس كه هنوز مهمترين بخش از رسانه هاي يادگيري هستند، داشته باشند. امروزه نقش آموزش و پرورش در توسعه اقتصادي، فرهنگي و اجتماعي برهمگان پوشيده نيست و همه اذعان مي دارند، آينده هر كشوري در دست نظام تعليم و تربيت است. بنابراين سرمايه گذاري در آموزش و پرورش راسرمايه گذاري در سرمايه انساني مي نامند و اين سرمايه گذاري قطعامي بايستي در مسيري باشد كه با نظارت و برنامه ريزي دقيق مديران ودست اندركاران تعليم و تربيت، كارآيي آموزش و پرورش را به نقطه مطلوببرساند براي نيل به اين هدف، در حال حاضر مكاني به غير از مدارس وجود ندارد. بدين سبب جوامع بايد در پي بهبود عناصر، عوامل ومتغيرهاي دخيل در فرآيند آموزشي باشند. اكثر صاحبنظران تعليم وتربيت بر اين باورند كه معلم در جريان آموزش، يك ركن بنيادي است. نقش كليدي معلم در جريان ياددهي - يادگيري سبب شده است كه متخصصان تعليم و تربيت و صاحبنظران امر آموزش، بهبود كيفيت نظام آموزشي جوامع را به ميزان بسياري، مديون بهبود كيفيت عملكرد معلمان بدانند. يكي از خواسته هاي قلبي هر معلم اين است كه تمام شاگردان، درس را در حد مطلوب و كامل فرا گيرند. با توجه به اين مطلب كه يادگيري از طريق حواس انجام مي شود و در بين اين حواس، 75% از طريق حس بينايي و 13 درصد از حس طريق شنوايي صورت مي گيرد، ملاحظه مي شود كه با وجود صرف وقت زياد دركاربرد حس شنوايي، تاثير ناچيزي در ارتباطبايادگيري نصيب انسان مي شود. در حالي كه بابرنامه ريزي حساب شده و منطقي در كاربرد حواس مختلف از جمله بينايي، مي تواند. نتايج مفيدي رادر پي داشته باشد. نحوه استفاده صحيح از وسايل كمك آموزشي كه در هركلاس موجود است، مي تواند ما را در به كارگيري حس بينايي دانش آموز ياري دهد. معمولي ترين وسيله آموزشي موجود در يك كلاس، تخته سياه است كه با شروع هر سال تحصيلي و قدم گذاشتن در كلاس به سراغش مي روييم و از همان آغاز با نوشتن كلام بسم الله الرحمن الرحيم آن را در امر آموزش يار و ياور خود مي كنيم راستي يك معلم، تخته سياه را تا چه حد به خدمت مي گيرد و در امر آموزش تا چه ميزان از آن استفاده مي كند؟ با پديد آمدن اين پرسش، طي يك تحقيق كه با حوزه ميداني مناطق 16 و 18 انجام گرفته است، نتايج زير به دست آمده است: 99 درصد از معلمان اظهار داشتند كه به تخته سياه به عنوان يك وسيله آموزشي موثر مي نگرند. 93 درصد اظهار داشتند كه نور كافي و فضاي مناسبكلاس در نحوه استفاده از تخته سياه موثر است. 94 درصد از معلمان بيان كردند كه تعميرات هر ساله تخته سياه ميل ورغبت دانش آموزان و معلمان را در استفاده از تخته سياه بالا مي برد. 100 درصد معلمان اظهار داشتند كه اشتياق دانش آموزان در استفاده ازتخته سياه بيش ازآنهاست. با توجه به نتايج به دست آمده، آيا بهترنيست مسئولان نيز به تخته سياه به ديده يك وسيله آموزش موثر بنگرند واين ياور هميشگي و عصاي دست معلم را در كلاس ناديده نگيرند و به رنگ و تعمير هر ساله آن توجه بيشتري داشته باشند؟آيا بهتر نيست مديران مدارس تعمير و رنگ هرساله تخته سياه را درسر فصل برنامه هاي كارتابستاني خود قرار دهند؟بياييم در تابستان هر سال خستگي يك سال تحصيلي رااز روي تخته سياههاي مدارس بزداييم و با زدن رنگ و تعمير كردن آنها به استقبال سال تحصيلي جديدبرويم و بگذاريم اين وسيله آموزشي نيز در ابتداي سال، با ظاهري زيبا، پذيراي دانش آموزان در مدارس باشد. تخته سياه، وسيله اي موثر درانتقال پيام به دانش آموزان است. منيژه افشاري - كارشناس آموزش ابتدايي"}