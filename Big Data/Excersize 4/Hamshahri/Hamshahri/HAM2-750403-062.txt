{"title":"رئيس ستاد مشترك سپاه: سردار سازندگي ايران مايه افتخار تشيع است","text":". سرويس سياسي: رئيس ستاد مشترك سپاه پاسداران گفت: امروزه افتخارتشيع اين است كه سردار سازندگي جمهوري اسلامي ايران يك روحاني مجتهدمجاهد و زجركشيده است. به گزارش خبرگزاري جمهوري اسلامي سردار سرتيپ محمد ذوالقدر كه درمراسم بزرگداشت سالگردشهداي شهر ملاير سخن مي گفت افزود: حضرت امام خميني(ره)با عامل شهادت توانست ملتي را كه چند سال زير يوغ استعمارگران و تحت سيطره مستكبران بود به ملتي الهي و غيرتمند وسربلند تبديل كند. وي اضافه كرد: دستاورد عظيم خون مقدس شهداي انقلاب اسلامي دين باوري، تدين به اصول انقلاب، ارزشهاي اسلامي، ولايت فقيه و حاكميت حزبالله است و ما موظفيم از آن حراست و پاسداري كنيم. رئيس ستاد مشترك سپاه پاسداران انقلاب اسلامي تاكيدكرد: اكنون هيچ كشوري توانايي مقابله مسلحانه با جمهوري اسلامي ايران را كه به بركت خون مقدس شهدا آماده، مجرب و مجهز است، ندارد."}