{"title":"تيم ملي فوتبال ازبكستان هم صعود كرد","text":". سرويس ورزشي: تيم ملي ازبكستان با پيروزي در ديدار برگشت مقابل تيم ملي تاجيكستان از گروه هشتم ديدارهاي مقدماتي مسابقات فوتبال جام ملتهاي آسيا به مرحله نهايي اين مسابقات صعود كرد. اين تيم در اين ديدار كه جمعه شب در تاشكند برگزار شد بااستفاده از امتياز ميزباني وداوري ضعيف با نتيجه 5 برصفربر ميهمان خودپيروز شد و راهي مرحله نهايي گرديد. در گروه هشتم ديدارهاي مقدماتي جام ملتهاي آسيا دو تيم تاجيكستان وازبكستان حضور داشتند و ديدار رفت را تيم تاجيكستان در شهر دوشنبه با نتيجه 4 برصفر به سود خود به پايان برده بود. ديدار برگشت در وقت عادي بانتيجه مساوي 4 بر صفر به سودتيم ازبكستان پايان يافت اما اين تيم در وقت اضافه با استفاده از قانون گل طلايي صاحب گل برتري شد و پيروز از ميدان بيرون رفت. داور اين ديدار كه قضاوت يك طرفه وي به سود ازبكهابارها ازسوي مقامات فوتبال تاجيكستان با اعتراض روبرو شد، از تركمنستان بود."}