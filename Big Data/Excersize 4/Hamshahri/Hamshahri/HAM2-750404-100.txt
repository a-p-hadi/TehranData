{"title":"بازگشت بازيكنان بزرگسال تيم ملي فوتبال عمان","text":". سرويس ورزشي: محمود الجوهري مربي مصري تيم ملي فوتبال عمان كه درپي حذف اين تيم از مسابقات مقدماتي جام ملتهاي آسيا جانشين رشيدجابر شد يك برنامه تداركاتي براي آماده سازي اين تيم درنظرگرفته است. براساس اين برنامه پس ازانتخاب مجدد بايكنان بزرگسالان، اين تيم تمرينات خود را از روز 25 تيرماه به مدت ده روز در كشور ايتالياانجام خواهد داد. به گفته اين مربي، تيم ملي عمان پس از بازگشت ازايتاليا و تازمان آغازمسابقه هاي فوتبال جام خليج فارس 8ديدار تداركاتي باكشورهاي مختلف در مسقط برگزار خواهدكرد. مسئولان فوتبال عمان از سال 1994 تصميم گرفتند كه اساس تيم ملي خودرا بازيكنان اميد و نوجوانان قرار دهند اما ضعف مفرط اين بازيكنان باعث شد تا بار ديگر بازيكنان بزرگسال به تيم ملي عمان فراخوانده شوند."}