{"title":"با تشكيل دبيرخانه مشترك فعاليت هاي ورزشي دانشگاههاي كشور هماهنگ مي شود","text":". سرويس ورزشي: مهندس مصطفي هاشمي طبا معاون رئيس جمهور و رئيس سازمان تربيت بدني روز گذشته در پايان بازديد از واحد علوم و تحقيقات دانشگاه آزاد اسلامي با اشاره به اينكه دانشگاههاي كشور براي پيشرفت و رشد بيشتر در امر ورزش بايد اقدام به تشكيل دبيرخانه مشترك نماينداظهار داشت: بخش عمده اي از دانشجويان كشور در دانشگاههاي آزاد وعلوم پزشكي حضور دارند كه بايد تحت حمايت قرار گيرند. وي افزود: اين طرح مشترك در شوراي عالي انقلاب فرهنگي مطرح شده و پس از تصويب آن شورايي مركب از مديران كل تربيت بدني دانشگاه آزاد، علوم پزشكي وآموزش عالي كليه فعاليت هاي ورزشي دانشگاهها را تحت پوشش قرار خواهندداد. مهندس هاشمي طبا در پايان گفت: واحد علوم و تحقيقات دانشگاه آزاداسلامي يك كاربزرگ و كم نظير است و من پيش بيني مي كنم در آينده اين واحد به يكي از بزرگ ترين مراكز آموزشي در خاورميانه تبديل شود. در اين مراسم دكترجاسبي رئيس دانشگاه آزاداسلامي طي سخناني گفت: ورزش در بالابردن توانايي دانشجويان، گذراندن اوقات فراغت و تامين سلامت جسماني تاثير بسزايي دارد و بر اين اساس دانشگاه آزاد اسلامي در نظر داردبودجه تربيت بدني اين دانشگاه را افزايش دهد. واحد علوم و تحقيقات دانشگاه آزاد اسلامي با مساحتي حدود 400هكتار يكي از بزرگترين اردوگاه هاي دانشگاهي مطرح درجهان محسوبمي شود كه در قسمت شمالي شهر تهران واقع شده است و در آينده ظرفيت پذيرش 50هزار دانشجو را در رشته هاي كارشناسي ارشد و دكتري خواهدداشت."}