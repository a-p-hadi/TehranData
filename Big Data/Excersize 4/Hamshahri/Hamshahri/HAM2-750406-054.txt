{"title":"طرح كشت مكانيزه در بخشي از مازندران به اجرا درآمده است برنج كاري در ايران مكانيزه مي شود","text":". سرويس شهرستانها: دبير كميته برنج وزارت كشاورزي ديروز در سفر به استان سمنان اعلام كرد: تا پايان برنامه دوم، برنج كاري در 80 درصد ازشاليزارهاي كشور مكانيزه مي شود. مهندس جميل عليزاده شايق اضافه كرد: طرح استفاده از ابزارمكانيكي و نوسازي و تجهيزشاليزارهاي مناطق برنج خيز كشورآغازشده و در استان مازندران امسال 400 تا 500 هكتار مكانيزه خواهد شد. وي گفت: تامين و توزيع رديف كار برنج از طريق ساخت در داخل كشور ونيز واردات آن، ازطرح هاي پيش بيني شده كميته برنج وزارت كشاورزي براي مكانيزه كردن كشت برنج و اجراي اين طرح سبب بزرگ شدن كرتها، آسانتر شدن كشت و جلوگيري از كار طاقت فرساي كارگران در محيط سخت شاليزار خواهد شد."}