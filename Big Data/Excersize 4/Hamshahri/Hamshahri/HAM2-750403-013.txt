{"title":"بررسي بازار جهاني نفت آرامش بازار جهاني نفت برهم خورد","text":"در پي بروز اختلاف ميان عراق وهيات بازرسي سازمان ملل آرامش بازارجهاني نفت برهم خوردسرويس اقتصادي: پس از توافق عراق و سازمان ملل برسر چگونگي اجراي قطعنامه 986 شوراي امنيت و در پي آن تشكيل اجلاس اوپك و تصميم به افزايش سقف توليد سازمان، بازار نفت با ركود مواجه شد و ميزان معاملات تاسطح چشمگيري كاهش يافت. به نظرمي رسد معامله گران ودست اندركاران بازار نفت درانتظار ورود فيزيكي نفت عراق به بازارهستند و معتقدندباتوجه به اضافه توليد اوپك، پس از آغاز صادرات دوباره عراق، بازار نفت دستخوش تحولات و نوسانات جديدي خواهد شد. اما آرامش بازار جهاني نفت در هفته گذشته به دليل بروز اختلاف ميان مقامات عراق و هيات بازرسان سازمان ملل برهم خورد، و بازار مجدداشاهد نوسانات نسبتا شديدي بود. بغداد از ورود بازرسان كميته ويژه خلع سلاح سازمان ملل به پادگانهاي نظامي گارد رياست جمهوري ممانعت به عمل آورد و درپي آن شوراي امنيت طي بيانيه اي اين رفتار عراق را نقض آشكار وعمدي قطعنامه هاي شوراي امنيت دانست. هرچند كه اين بيانيه ارتباطي با اجراي قطعنامه 986 شوراي امنيت نداشت، ولي بازارسريعا نسبت به اين بيانيه شديداللحن عكس العمل نشان داد. يك معامله گر نفتي مي گويد: معامله گران معمولا بيش از اندازه نگران عراق هستند. به اين دليل حتي مبهم ترين علائم مبني بر احتمال به مخاطره افتادن قرارداد فروش محدود نفت مي تواند موجب افزايش قيمتها شود. آغاز معاملات نفتي هفته گذشته در روز دوشنبه با افزايش انفجاري بهاي نفت همراه بود. در اين روز به علت عوامل بنيادي و بروز اختلاف ميان مقامات عراقي و سازمان ملل، باعث بروز موج افزايش بهاي نفت شدكه اين موج بهاي نفت خام در بازار نقدي آمريكا را 80/1 دلار بالا برد. در اين روز بازار همچنين تحت تاثير انتخابات رياست جمهوري روسيه قرار داشت در مجموع در اين روز يك بشكه نفت خام برنت درياي شمال تحويل ماه اوت با 80 سنت افزايش نسبت به روز جمعه، در سطح 65/18 دلارمعامله شد. در روز سه شنبه بازار تحت تاثيرتصحيحات تكنيكي به دنبال افزايش قيمتها در روز گذشته و تنزل بهاي فراورده هاي نفتي برغم انتظار كاهش ميزان ذخاير استراتژيك قرار گرفت و بهاي نفت حدود يك سوم از افزايش روز گذشته خود را از دست داد. تاثيرگذاري عراق بر بازار نفت در اين روز ضعيف تر شد. بنابر اين در اين روز بهاي يك بشكه نفت خام برنت تحويل ماه اوت با 45 سنت كاهش به 20/18 دلار رسيد. روند نزولي بهاي نفت در روز چهارشنبه هفته گذشته نيز ادامه يافت ولي در روز پنج شنبه به دليل ميل خريداران براي كسب سود در شرايط فروش مازاد برنياز، روند نزولي قيمتها متوقف شد و بهاي نفت به ميزان ناچيزي افزايش يافت. در پايان معاملات نفتي هفته گذشته در روز جمعه معاملات درسطح بسيار محدودي صورت گرفت ودر بازار لندن، معامله گران حاضرشدند براي يك بشكه نفت خام برنت درياي شمال تحويل ماه اوت 08/18 دلاربپردازند كه در مقايسه با روز گذشته حدود 2 سنت كاهش نشان مي داد. در پايان هفته گذشته مقامات سياسي در سازمان ملل اعلام كردندكه در فراهم شدن مراحل اجرايي قطعنامه 986 شوراي امنيت نشانه هايي ازپيشرفت مشاهده مي شود. ناظران كميته ويژه خلع سلاح عراق تا حدودي فرايند اجراي قطعنامه را كند ساخته اند اما رئيس كميته مذكور، هفته گذشته در عراق سعي كردمقامات اين كشور را به همكاري با ناظران سازمان ملل ترغيب كند. يك سخنگوي سازمان ملل در نيويورك گفت: سواي مشكلات جاري، احتمالا درخلال چند روز آينده، طرح توزيع كمكهاي انسان دوستانه توسط عراق ارائه خواهد شد."}