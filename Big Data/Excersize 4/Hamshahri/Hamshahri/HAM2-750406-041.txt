{"title":"روسيه و حزب كمونيست جديد","text":"زيوگانوف كه چون بسياري ا ز كمونيست هاي ارتدوكس ديگر از گورباچف وحزب او قطع اميد كرده بود، در 1990 به تاسيس حزب كمونيست جداگانه اي در روسيه كمك كرد و به عضويت هيئت اجرائيه ياپوليت بوروي آن درآمد. اشاره: با نزديك شدن دور دوم انتخابات رياست جمهوري روسيه رقابت سرسختانه زيوگانوف با يلتسين توجه جهانيان بيش از پيش معطوف به روسيه، گروههاي سياسي آنجا و بخصوص گنادي زيوگانوف و حزبكمونيست جديد او شده است كه به گمان برخي از ناظران، درصورت پيروزي در انتخابات، احتمال دارد كه درصدد پنبه كردن بسياري از آنچه يلتسين و دستياران او در پنج سال گذشته رشته اند برآيد و در مسيرتجديد اتحاد شوروي و امپراتوري آن و درنتيجه، شروع جنگ سردي تازه وبه هم ريختن استراتژيهاي كنوني دولتهاي جهان گام گذارد. مقاله زير، با استفاده از منابع خبري موجود، ازجمله نشريات اكونوميست، تايم ونيويورك ريويوآوبوكس، در آغاز تصويري از زندگي و گذشته زيوگانف، سپس تحليلي كوتاه از موقعيت و برنامه هاي حزب كمونيست جديد كنفدراسيون روسيه و در آخر، تفسيري كوتاه در بابامكانات عملي و اجرايي برنامه كمونيست ها درصورت پيروزي در انتخابات رياست جمهوري روسيه ارايه داده است. سرويس مقالات نوشته: دكتر هرمز همايون پور1- پس از شكست كودتاي نيم بند برخي ازسران حزب و ارتش شوروي در اوت 1991، وقتي گورباچف از دوره كوتاه مدت توقيف خود در خانه اش در كريمه به مسكو بازگشت، فقط براي يك روز باز هم از جانب حزب سخن گفت. اماچون نزديكترين دستيارش، الكساندر ياكوولف، برايش روشن ساخت كه تلاش براي احياي حزب چيزي جزتعارف كردن چاي به بدني مرده بيش نيست، بلافاصله از دبيركلي استعفا داد كميته مركزي را منحل كرد و ظاهرابر بلشويسم و عصر آن مهر پايان نهاد. در همه جاي جهان گفته شد كه عمر حزب كمونيست به آخر رسيد. پرچم داس و چكش از فراز كاخ كرملين فروكشيده شد و پرچم قرمز، سفيد و آبي دوران كرنسكي به جاي آن بر بام كرملين به اهتزاز درآمد. چهره لنين هم از اسكناسهاي روبل محو شد. درآن حال، اما، بسياري از سردمداران و متنفذان حزب كمونيست اتحادشوروي، كه اميدشان ديگر از حزب و دولت بريده شده بود، با بهره گرفتن از روابط و ارتباطهاي خود، به كسوت مردان بازار و كسب و كار ومشاوران فعاليتهاي توليدي و اقتصادي درآمدند و با سرعتي گاه سرسام آور به جرگه ثروتمندان و ميليونرها پيوستند مرداني چون بوريس گيداسپوف، كه در دهه هشتاد با حمايت سرسختانه ازاصول حزبي ومخالفت با گورباچف براي خويش شهرتي دست و پا كرده بود. ناگهان براي مدتي ناپديد شد و تا سال 1995 اساسا از او خبري نبود. ولي هموناگهان دوباره پديدار شد، آن هم با هيئتي جديد. نويسنده نيويورك ريويوآوبوكس مي نويسد: يك روز بعدازظهر، در فرودگاه سنت پطرزبورگ (لنينگراد سابق)بعداز سالها گيداسپوف را ديدم كه از هواپيمايي كه از مسكو آمده بود پياده مي شد. به سويش رفتم و با معرفي خودم شروع به صحبت كرديم. اما بعداز مدتي كوتاه چنين گفت: معذرت مي خواهم. بايدبروم. جلسه اي در شهر دارم. مي دانيد كه بيزنسمني يعني چه بعد تلفن موبايلش را درآورد و به سوي ليموزيني كه منتظرش بود به راه افتاد. ليموزينش از مدلهاي جديد همان ليموزيني بود كه به هنگام اقتدار حزبي در اختيار داشت. تعجب كردم كه اين هزينه هاي سنگين را چه كسي مي دهد. ولي بعداز تحقيق متوجه شدم كه گيداسپوف اكنون رئيس هيئت مديره ومديرعامل شركتي است به نام تكنوكم. گيداسپوف مظهري است ازنومنكلاتوراي دوران بلشويسم و مسيري كه بيشتر آنها با استفاده از امكانات خود به آن پا نهاده اند. بعدازفروپاشي حزب، منافع مادي - و نه ايمان و آرمان - دست بالا يافت. بادرهم ريختن برنامه ريزي مركزي و اقتدار مسكو، براي رئيسان محلي حزبدر مناطقي دورافتاده چون ولادي وستوك ممكن شد كه از عوامل وارتباطهاي خود بهره گيرند و به صورت رئيسان و بارون هاي مالي واقتصادي درآيند. متنفذان سابق حزبي به سرعت به كسب و كار درزمينه هايي چون نفت، گاز، طلا، الماس، خدمات بانكي و بانكداري و خريدو فروش املاك پرداختند و در شرايطي كه اقتدار قانوني و حكومت مركزي تقريبا مفقود بود يك شبه ره صدساله پيمودند. اما اين راهي نبود كه همه حزبي ها انتخاب كنند. برعكس، گروهي كوچك از آنها كه ازخيانت گورباچف و فروپاشي امپراتوري شكوهمندشوروي در خشم و عذاب بودند، از اينكه به راه ديگران روند امتناع كردند. در 1992، يعني كمتر از يك سال بعداز كودتا، آنها به ديوان قانون اساسي عارض شدند تا منع فعاليتي را كه يلتسين براي حزبكمونيست مقرر داشته بود ازميان بردارند; دولت يلتسين مي گفت كه حزبكمونيست اتحاد شوروي غيرقانوني است. پس جماعتي از اعضاي حزب سابق به ديوان قانون اساسي رفتند تا ازجانب حزب و به دفاع از عملكرد آن سخن گويند. يكي از آنها، دميتري استپانوف، ادعا كرد كه تعداد قربانيان حوادث رانندگي به مراتب از قربانيان تصفيه هاي استاليني بيشتر بوده است و اظهار داشت كه حزب با استفاده ازروشهاي مشابه كودتاگران اوت به قدرت بازخواهد گشت. در آن زمان، كه همه چيز بر وفق مراد يلتسين وطرفداران او مي چرخيد، كسي سخنان استپانوف راخيلي جدي نگرفت. دادگاه هم حكمش را در حضور فقط چند نفر به اين ترتيب صادر كرد: اموال وساختمانهاي حزب كمونيست اتحاد شوروي متعلق به دولت روسيه است و حزبكمونيست(جديد روسيه)فقط مي تواند در سطح محلي و منطقه اي فعاليت كند(به عبارت ديگر، فعاليتش منحصربه فدراسيون روسيه باشد). يكي از چند نفري كه در دادگاه حضورداشتند و به نفع حزب شهادت دادند، گنادي زيوگانوف نام داشت كه از كارمندان ميان مرتبه بخش ايدئولوژي كميته مركزي حزب كمونيست اتحاد شوروي بود. زيوگانوف قول داد كه او و رفقايش بازخواهند گشت و آنگاه دوباره پرچم حزب برفرازكرملين به پرواز درخواهدآمد. حال چهار سال از آن ماجرا مي گذرد و ازقضاي روزگار احتمال آن مي رود كه قول و پيمان زيوگانوف به تحقق بپيوندد. گنادي آندره يويچ زيوگانف در سال 1944 در دهكده اي كوچك به نام ميمرينو در دل روستاهاي روسيه به دنيا آمد. خودش مي گويد: من هم مانند چرچيل هفت ماهه متولد شدم، در برج سرطان(خرچنگ). امااگر نه ماهه به دنيا مي آمدم، برج اسد(شير)مي شد. بنابراين، من خرچنگي هستم متمايل به شير نزديكترين شهر به روستاي او اوريول نام داشت، موطن تورگنيف و عرصه نبردهاي سنگين در جريان جنگ جهاني دوم. پدر ومادر گنادي كه هر دو معلم بودند، از جنگ جان سالم بدر بردند. مادرش كه سخت منظبط بود، معلم گنادي هم بود. مي گويند پسرك جوان فقط يك بارتوانست او رامامان خطاب كند. گنادي تصميم گرفت معلم علوم ورياضي شود و به تحصيل در اين رشته هاپرداخت در دهه 1960، دوران خدمت وظيفه اش را در آلمان واورال گذراند و مامور خدمت درنيروهاي اطلاعاتي مرتبط باجنگ افزارهاي شيميايي بود. در همان زمان بود كه همانند بسياري از سربازان همقطارش به حزب كمونيست پيوست بعداز مراجعت به اوريول، از اوخواستند كه در سازمان جوانان(كامسامول)به صورت تمام وقت خدمت كند. سپس، مثل بسياري ديگر، مراتب ترقي را در سازمان جوانان و بعد درشعبه منطقه اي حزب پيمود. آهنگ ترقيش كند واداري بود و معمولابرجستگي خاصي از خود بروز نمي داد. درقياس با ستارگان هم نسلش، مثلاگورباچف، پيشرفت او ويژگي خاصي نداشت. عاقبت در 1983 به مسكوفراخوانده شد تا به پستي نسبتا پايين در بخش تبليغات حزب مشغول شود. در 1989 به معاونت بخش ايدئولوژي منصوب گرديد كه سمتي نسبتابا اهميت بود. در اواخر دهه 1980 كه صاحبمنصبان كميته مركزي اجازه يافتند كه درجلسات حزبي از سياستهاي گورباچف وخيانت او به آرمانهاي بزرگ لنين انتقاد كنند. نام زيوگانوف براي نخستين بار به گوش اين و آن رسيد. او به گروهي پيوست كه خواهان بركناري گورباچف، و بخصوص ياكوولف، بودند و در مقاله اي در سووتسكايا روسيا، ياكوولف را كه در عهد جواني به مدت يك سال در دانشگاه كلمبيا درس خوانده بود، عامل نفوذي امريكاخواند، كسي كه امريكاييها آموزشش داده بودند تا در دستگاه حزب ودولت ترقي كند و بعد اساس حكومت را متزلزل سازد، آن مقاله اكنون سالهاست كه مبناي نظري برخورد كمونيست ها با اصلاح طلبان و ليبرال هاي روسي به شمار مي رود. زيوگانوف كه چون بسياري ازكمونيست هاي ارتدوكس ديگر ازگورباچف و حزب او قطع اميد كرده بود، در 1990 به تاسيس حزب كمونيست جداگانه اي در روسيه كمك كرد و به عضويت هيئت اجرائيه ياپوليت بوروي آن درآمد. در اين حزب جديد، او در نزديك كردن لنينيست هاي سنتي، مليون، سلطنت طلبان، و حتي نئوفاشيست ها نقشي مهم ايفا كرد. ازآنجا كه ايدئولوژي خالص ماركسيسم - لنينيسم حتي نزد متعصبان حزبي نيزبي اعتبار يا كم اعتبار شده بود. زيوگانوف كوشيد تا به جاي شعارديكتاتوري پرولتاريا، با توجه به احساسات ناسيوناليستي كه درشرايط خلاء ايدئولوژيكي سربرآورده بود، شعاري چون بزرگ باد دولت روسيه را جا بيندازد. 2- يكي از مهارتهاي زيوگانوف، توانايي او در نزديك كردن و جوش دادن جناحها و گروههاي گوناگون داخل و خارج حزب است. برهمين اساس، وبه منظور جلب ناسيوناليست ها، او بخصوص از 1991 به بعد كفه مباحث ايدئولوژيكي خود را از سوسياليسم و بلشويسم به ناسيوناليسم ودمكراسي معطوف كرده است وقتي گورباچف و يلتسين در كار تجديدسازمان اتحاد شوروي بودند، زيوگانوف به اتفاق عده اي از سران محافظه كاركشوري و لشكري اعلاميه اي خطاب به همه وطن پرستان انتشار داد. در 23ژوئيه 1996، سووتسكايا روسيا اعلاميه را منتشر ساخت: سرزمين مادري ما، اين كشور، اين مملكت بزرگ كه تاريخ، طبيعت، و اعقابمان حفاظت ازآن را به ما سپرده اند در حال مرگ است و دارد به حفره تاريك تجزيه وپوچي فرو مي افتد... برادران، بر ما چه مي گذرد؟... خانه ما در حال سوختن است... چگونه است كه اجازه مي دهيم كساني كه اصلا عشقي به كشورخودشان ندارند بر اريكه قدرت صعود كنند، كساني كه در برابر حاميان خارجي خود كرنش مي كنند و اندرزها و سفارشهاي بيگانگان را به جان مي خرند؟دراين اعلاميه كه كلامي بامردم عنوان داشت، از ارتشيان خواسته مي شد كه دست اتحاد بهم دهند و آنچه را گورباچف ويلتسين درصدداجرايند بر هم زنند. در واقع، اعلاميه را درهمان زمان برخي از ناظران نشانه كودتايي در شرف وقوع توصيف كردند; سه هفته نگذشته بود كه تانكهاي ارتش به حركت درآمدند. سه تن از امضاكنندگان اعلاميه مستقيما در كودتا دست داشتند. زيوگانوف در بين كودتاكنندگان نبود; در واقع، آنها سمتهايي به مراتببالاتر از او داشتند. وقتي كودتا شكست خورد، يلتسين گمان مي برد كه حزبكمونيست را براي هميشه برانداخته است به همين دليل، در خطابه اي در كنگره امريكارسما پايان كمونيسم را اعلام كرد. در عين حال، يلتسين و دستيارانش ضرورتي براي استقرار يك ايدئولوژي جانشين نمي ديدند، و احتمالا همين امر بود كه در شرايط جامعه روسيه ابتدا به ناسيوناليسم و شووينيسم ميدان داد و سپس راه بازگشت كمونيست ها را هموار ساخت. يلتسين وطرفدارانش با عباراتي كلي از دمكراسي و اقتصاد بازار و، به عبارت ديگر، از روسيه اي صحبت مي كردند كه كم و بيش شبيه امريكا، اروپاي غربي، و ژاپن باشد به گفته آنها، روسيه نه فقط ماركسيسم - لنينسم قرن بيستم كه مفهوم پان اسلاويستي قرن نوزدهم را نيز كه براي روسيه نقشي خاص در جهان قائل بود به كنار افكنده است. و از قضاهمين مفاهيم است كه در انتخابات گذشته و آينده با حاكمان كنوني به معارضه برخاسته است."}