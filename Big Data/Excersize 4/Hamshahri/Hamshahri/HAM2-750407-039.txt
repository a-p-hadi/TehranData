{"title":"در گفتگو با فاطمه هاشمي برنامه ها وهدفهاي بنياد خيريه بيماريهاي خاص تشريح شد","text":". سرويس شهري: بنياد امور بيماريهاي خاص به عنوان يك نماد خيريه براي هماهنگي سياست گذاري پژوهش و هدايت انجمن هايي كه براي حمايت ازبيماران ويژه ايجاد شده و كمك به اينگونه تشكل ها براي دستيابي به هدفهاي خود و تامين امكانات لازم براي درمان بيماران و ايجاد رفاه اجتماعي براي آنان در كشور ايجاد شده است. فاطمه هاشمي رئيس بنياد اموربيماريهاي خاص خيريه ديروز درگفتگوبا خبرنگار ما افزودفعاليتهاي بنياد در حال حاضرتنها بيماران هموفيلي، تالاسمي، ديابتي، سرطاني و ام اس راتحت پوشش دارد و درآينده درصورت تصويب هيات امناديگربيماران از جمله بيماران رواني، ايدزي و غيره را نيز تحت پوشش قرار خواهد داد. وي گفت هيات مديره اين بنياد راافراد خير و علاقه مند و خيرخواه تشكيل داده اند كه دكتر علي اكبرولايتي، دكتر ايرج فاضل، دكترباقر لاريجاني، دكتر محمدفرهادي، دكتر جنت پور، حسين مرعشي و خانم رهيده از جمله اين افراد هستند. وي گفت تمام جمعيت هاي ويژه حمايت از بيماريهاي خاص ازاين بنياداستقبال كرده و همكاري خود را آغاز كرده اند و تنهاجمعيت حمايت ازبيماران كليوي اقدامات لازم را انجام نداده است. رئيس بنياد امور بيماريهاي خاص گفت، در اين بنياد كمك هاي مردمي براي حمايت از اين بيماريها جمع آوري مي شود و درزمينه پيشگيري، درمان و حمايت اجتماعي از اين بيماران به عنوان بازوي حمايتي وهمسو با وزارت بهداشت و جمعيت هاي ديگر عمل خواهد كرد. كميته علمي اين بنياد در زمينه بيماريهاي خاص به پژوهش مي پردازد ورياست هر يك ازآنها را يكي از اعضاي هيات مديره برعهده دارد: وي گفت، در مورد بيماريهاي عفوني و سل دكتر ولايتي، بيماريهاي غدددرون ريز دكتر لاريجاني، تالاسمي، هموفيلي و سرطان خون دكتر فرهادي وبيماريهاي كليه و پيوند دكتر فاضل. رئيس بنياد ضمن دعوت از افرادخير، كارشناسان، متخصصان و ديگرعلاقه مندان براي همكاري با اين بنياد گفت: اين بنياد با تدارك برنامه هاي ويژه در سطح ملي درمورد هريك از بيماريها، چاپ بروشور وجزوه، تدارك برنامه هاي آگاهي بخش و تهيه مقررات لازم و پيشنهاد آن به دستگاههاي مربوطه براي بررسي و ارائه آن به نهادهاي بالاتر براي تصويب تلاش خواهد كرد كه در جهت رفع مشكل اينگونه بيماران و جلوگيري از افزايش جمعيت آنان بكوشد. وي گفت در حال حاضر حسابشماره 60303 نزد بانك رفاه كارگران براي جمع آوري كمك هاي نقدي افراد خير و علاقه منداختصاص يافته و ديگرافرادي كه مايل به همكاري با اين بنياد هستند نيز مي توانند به نشاني خيابان طالقاني نبش شهيد قرني ساختمان شماره 2 هلال احمر مراجعه و يابا تلفن 518808349 داخلي 255 تماس حاصل كنند. خانم هاشمي در ادامه افزودفعاليتهاي اين بنياد و ديگر انجمنهاي حمايتي در اين زمينه با احداث يك بناي ويژه و مركز پژوهشي به صورت متمركز ادامه مي يابد و فعاليتهاي آن گسترده تر خواهد شد. وي خاطرنشان كرد كه در حال حاضراين بنياد در حال جمع آوري اطلاعات و آمار در زمينه بيماريهاي خاص و افراد مبتلا به اين بيماريهاست تابتواند در اين زمينه برنامه ريزي كند."}