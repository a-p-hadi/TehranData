{"title":"شنيدن موسيقي با دستگاههاي واك من زيان باراست","text":". سرويس شهري: كارشناسان امور پزشكي در فرانسه به اين نتيجه رسيده اندكه واك من ها و تمام راديوهائي كه صداي آن از طريق گوشي و بصورت استريو به سمع مي رسد بشدت به دستگاه شنوائي آسيب مي رساند. به گزارش واحد مركزي خبر به نقل از شبكه تلويزيوني بي بي سي، اين كارشناسان مي گويند اين روزها جوانان فرانسوي علاقه زيادي به استفاده از گوشي هابراي شنيدن صداي موزيك از خود نشان مي دهند. اين استفاده بيش از حد كارشناسان پزشكي فرانسه را بر آن داشته تاتحقيقات خود را روي اين گوشي ها و تاثير عواقب زيان بار آن بر شنوائي دنبال كنند. اين كارشناسان معتقدند ازآنجائي كه صداي موزيك بوسيله گوشي بطورطولاني و بسيار بلند به گوش مي رسد در درازمدت به تارهاي صوتي گوش زيان فراوان مي رساند. اين كارشناسان مي گويند نتيجه تحقيقات آنها براساس مراجعه اين جوانان به متخصصان گوش وحلق و بيني بوده است."}