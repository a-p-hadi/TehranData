{"title":"رهبران كودتاي 1975 بنگلادش از بيم انتقام حسينه واجد به خارج گريختند","text":". داكا- خبرگزاري فرانسه: يك مقام نزديك به رهبران كودتاي سال 1975بنگلادش ديروز فاش كرد رهبران ياد شده از ترس انتقامجويي خانم حسينه واجد نخست وزير كنوني بنگلادش كشور را ترك كرده و به خارج گريخته اند. در جريان كودتاي آن سال شيخ مجيبالرحمان رهبر و بنيانگذار كشور وتعدادي از اعضاي خانواده اش به قتل رسيدند. حسينه واجد دختر شيخ مجيبالرحمان است. منابع ياد شده گفته اند چهارتن ازرهبران كودتا قبل از آنكه حسينه واجد سوگند نخست وزيري ياد كندبه خارج از بنگلادش فراركرده اند. خانم شيخ حسينه واجدرهبر حزب عوامي ليگ كه از ديروزدر راس دولت بنگلادش قرارگرفت بارها گفته است به انتقامجويي اعتقادي ندارد بلكه خواهان اجراي قانون است. به موجب قانون اساسي بنگلادش، سران كودتا رانمي توان محاكمه كرد زيرا آنان خود را مجري دستور مافوق قلمدادمي كنند. در كودتاي 15اوت 1975 عليه مجيبالرحمان تنها حسينه واجد و خواهرش كه در خارج از كشور بودند جان سالم به در بردند و بقيه توسط ارتشيان كودتاگر قتل عام شدند."}