{"title":"سازمان پژوهشهاي علمي و صنعتي اعلام كرد: تسهيلات پذيرش دانش آموزان برگزيده جشنواره خوارزمي دردانشگاهها","text":". سرويس علمي فرهنگي: تسهيلات ورود برگزيدگان نهايي بخش دانش آموزي جشنواره خوارزمي دانشگاهها اعلام شد. برپايه اين گزارش، برگزيدگان نهايي بخش دانش آموزي با شركت درآزمون سراسري و به شرط احرازحد نصاب نمره علمي برابر 85درصدنمره گزينش آزاد دررشته هاي تحصيلي مناسب دانشگاهي مشغول به تحصيل خواهند شد. براساس آئين نامه اجرايي نحوه پذيرش برگزيدگان نهايي جشنواره خوارزمي در رشته هاي مختلف دانشگاهها و مراكز آموزش عالي و مصوبه كميته برنامه ريزي آزمون سراسري، افراد ذينفع بايستي در آزمون سراسري در گروه آزمايشي متناسب با كار انجام شده شركت نمايند و درصورت احراز حد نصاب نمره علمي برابر 85 درصد نمره گزينش آزاد دررشته هاي تحصيلي مناسب به دانشگاهها معرفي مي شوند."}