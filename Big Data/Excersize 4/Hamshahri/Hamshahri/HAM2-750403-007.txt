{"title":"از سوي آموزش و پرورش تهران اعلام شد: شرايط ثبت نام درمهد كودكهاي شهر تهران اعلام شد","text":"اجازه برگزاري كلاسهاي آمادگي به مهد كودكها صادر شد. سرويس علمي فرهنگي: شرايط و مهلت ثبت نام كودكان در مهد كودكهاي تحت پوشش مناطق نوزده گانه شهر تهران اعلام شد. به گزارش خبرنگارهمشهري به نقل از روابط عمومي اداره كل آموزش و پرورش شهر تهران، ثبت نام منحصرا از فرزندان فرهنگيان خانم در كلاسهاي قبل از آمادگي صورت مي گيرد و در صورت وجود امكانات، مهد كودكها مي توانند در كلاسهاي آمادگي نيز از كودكان ثبت نام كنند. همچنين پذيرش فرزندان برادران فرهنگي نيز با رعايت آئين نامه هاي مربوطه بلامانع است. زمان ثبت نام در مهد كودكها نيز از اول تا 25شهريور ماه سال جاري تعيين شده است. براساس همين گزارش، كليه مهدكودكها تا حدامكان به تهيه غذاي گرم براي كودكان تشويق شده اند و مهدهاي كودكي كه صبحانه، ناهار وعصرانه ارائه مي كنند، ماهانه مبلغ 20 هزار ريال شهريه دريافت خواهندكرد همچنين مهدهاي كودكي كه قادر به توزيع غذاي گرم نيستند، بابت توزيع صبحانه و عصرانه 15 هزار ريال به عنوان شهريه خواهند گرفت وبالاخره شهريه مراكزي كه ناهار و صبحانه توزيع نمي كنند، 12 هزار ريال در ماه تعيين شده است."}