{"title":"خريد و فروش سهام بدون واسطه","text":". نيويورك - نيوزويك: شبكه هاي كامپيوتري(بزرگراههاي اطلاعات رساني)شهري، كشوري و جهاني تحول بزرگي در معاملات سهام شركتها بوجودآورده اند و هركس با هر مبلغ پول، بدون داشتن نياز به دلالان، معامله گرسهام براي خود شده است. چنين فردي تنها نياز به يك كامپيوتر خانگي (PC)، يك مودم(Modem)، يك خط تلفن معمولي، يك نرم افزار كه هنگام كار با كامپيوتر راهنماي وي باشد و يك شماره حساب با يك واسطه الكترونيك Trade مثلا. E لازم دارد براي هر معامله تنها بايد 95/19دلار بپردازد حال آنكه قبلا بيش از 70 دلار به دلال مي پرداخت. هر روز تنها در آمريكا 640 ميليون سهم معامله مي شود. ميزان روزانه معاملات سهام در خاور دور و اروپا حدود يك ميليارد است. در معاملات سهام از طريق دلال، وي راهنمائي و توصيه لازم را مي كند، ولي در معاملات كامپيوتر مستقيم، يك معامله گر انفرادي بايد به خودش تكيه كند به ابتكار خودش اقدام كند و ريسك زياد است. در حال حاضر در سراسر جهان 650 هزار دلال بورس فعاليت دارند كه به اين ترتيب بيشتر آنها بيكارخواهند شد. مشاور معامله گران انفرادي، صفحات اقتصادي روزنامه هاهستند كه سهام روبه ترقي را توصيه مي كنند. هنوزتاثير اين نوع معاملات الكترونيك بر مراكز بزرگ بورس مثلا وال استريت روشن نيست. سيستم كامپيوتر مبلغ خريد را بلافاصله از حسابمعامله گر كسر و مبلغ فروش را به آن اضافه مي كند. بنابراين معامله گر انفرادي(تنها)سعي مي كند كه در اوقات فراغت از كامپيوتر دور نشود و از توصيه هاي روزنامه ها غافل نماند. اين معاملات مرز نمي شناسد و جنبه جهاني دارد."}