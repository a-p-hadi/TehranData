{"title":"دانشگاهها در فضاي نيم قرن گذشته قدم مي زنند","text":"دانشگاهها در فضاي نيم قرن گذشته قدم مي زنندآموزشهاي دانشگاهي، نه تنها در جهت دستيابي به اهداف علمي و رفع نيازهاي جامعه مورد بهره برداري قرارنمي گيرد، بلكه جنبه هاي كاربردي آموزش نيز كاملا به فراموشي سپرده مي شوددر حالي كه توليد انبوه روشنفكراز افتخارات نظام آموزش دانشگاهي ما شده است، ولي فارغ التحصيلان دانشگاهي عموما آمادگي لازم را براي ورود به صنعت و جامعه دارانيستنداشاره: چندي پيش دكتر علي شريعتمداري، رئيس فرهنگستان علوم جمهوري اسلامي ايران، در يك جمع دانشگاهي اعلام كرد تغييردر شيوه آموزشي دانشگاهها و مدارس كشور كه مبتني برروشهاي سنتي است، براي بالا بردن كيفيت كار تحصيل فراگيران الزامي است. به همين منظور سرويس علمي فرهنگي روزنامه همشهري آماده است ديدگاه دانشگاهيان ودست اندركاران امور آموزشي كشور در اين زمينه را به تدريج منتشر نمايد. آنچه در پي مي آيد ديدگاه دكتر اكبر خداپرست حقي عضو هيات علمي دانشكده فني دانشگاه گيلان در اين ارتباط است. تاكنون در زمينه اهميت و نقش به سزاي دانشگاهها در توسعه و پيشرفت كشورمان مطالبعديده اي در مطبوعات بچاپ رسيده و سمينارهاي متعددي درباره آن برگزار گرديده كه همگي بيانگر شيوه غلط آموزشي در دانشگاههاست. از نظر شيوه آموزشي، دانشگاههاي ما هنوز هم همانند 50 سال پيش خصلت نظري خود را حفظ كرده و پيرو مكتباصالت هستند. به عبارتي ديگر، دانش صرفا بخاطر دانش كسبمي شود. در نهادهاي آموزشي كشور هم، تكيه برمحفوظات است، نه بر تجربه. از آنجا كه دانشگاه در جوامع پيشرفته به عنوان منشاء تحولات اقتصادي و اجتماعي شناخته شده است و در كشور ما نيزمسئولين براي پيشرفت كشور چشم اميد به دانشگاهها بسته اندو پيوسته بر گسترش تحقيقات دانشگاهي در جهت رفع تنگناهاي كشور تاكيد دارند، تحليلي از وضعيت آموزشي دانشگاههاي ايران در اين نوشته كوتاه ارائه مي گردد. در حال حاضر در بيشتر جوامع پيشرفته، نقش دانشگاهها كه مغز تحقيقاتي جامعه به شمار مي آيند، كاملا تغيير پيدا كرده و با الگوي سنتي آن فاصله گرفته است. بلعكس در كشور ما، نه تنها هنوز تصور درستي از وظايف دانشگاهها وجود ندارد، بلكه با نهايت تاسف، الگوي آموزشي ما همان الگوي آموزشي يك قرن پيش است. ارائه آمار و ارقام توليد انبوه روشنفكراز افتخارات مسئولين آموزشي كشور به شمار مي آيد و هر چند، گاهي بامسرت هرچه بيشتر به ارائه آمار چند برابر شدن تعداددانشجويان نسبت به سالهاي گذشته و افزايش رشته هاي دانشگاهي، بدون در نظر گرفتن اين واقعيت كه جوانان دانشجوبراي چه منظوري به دانشگاه راه مي يابند، پرداخته مي شود، ولي پيش بيني شده است كه تعداد داوطلبان ورود به دانشگاه تا 6 سال ديگر به مرز 3 ميليون برسد. كارشناسان بر اين باورند اكثر دانشجويان رشته هاي فني ما، بدون آگاهي و آمادگي لازم براي راه يافتن به صنعت صرفا به اخذ مدرك مي پردازند و در واقع، آمار و ارقام افزايش رشته هاي فني و يا افزايش تعداد پذيرفته شدگان و داوطلبان كنكور، الزاما نشانگر افزايش كارآيي، افزايش دانش وآگاهي عمومي دانشجو نيست. كهنگي برنامه هاي درسي و عدم تناسبسرفصل ها با تحولات علمي دنيا، هيچگونه تناسبي بانيازهاي كارشناسي دانشجويان ندارد. بايد اين واقعيت را پذيرفت كه دانشگاه پيش از اينكه فرمول و منحني و نظريه تحويل دانشجويان بدهد، بايد درتكوين شخصيت اجتماعي و تكامل روحي و رواني آنها كوشش كندو روحيه جستجوگري دانشجو را تقويت نمايد. اما به عكس دربيشتر كلاسهاي درسي دانشگاهي، بر محفوظات تاكيد شده وتفكر، خلاقيت و نوآوري از دانشجو سلبمي گردد، بنحوي كه آموزشهاي دانشگاهي نه تنها در جهت دستيابي به اهداف علمي و رفع نيازهاي جامعه مورد بهره برداري قرار نمي گيرد، بلكه جنبه هاي كاربردي آموزش نيز كاملا به فراموشي سپرده مي شود. نحوه تدريس استاد و اداره كلاس درس يكي از عوامل مهم درتكامل فكري دانشجويان و اجتماعي كردن آنهاست كه متاسفانه تعداد بسيار معدودي از اساتيد مبادرت به تشويق دانشجويان به مشاركت در بحث هاي علمي گروهي كرده و عملا هيچ فرصت اظهارنظر، بحث، انتقاد و گفتگو به او داده نمي شود. اگرقبول داشته باشيم كه هيچ انديشه اي بدون آزادي فكر پرورش نمي يابد، پس به چه علت دانشجو را وادار به قبول نظريه هاو باورهاي خود مي كنيم؟چرا به دانشجو مجال ارائه نظريات شخصي اش در كلاس درس داده نمي شود؟آيا فكر نمي كنيم كه با تاكيد مدام بر محفوظات، با سليقه اي عمل كردن و خودمحوري حاكم بر كلاس درس باعث مي شويم كه دانشجو در اكثر مواقع از شركت در بحث و گفتگو وحشت داشته و ترجيحا سكوت اختيار كند؟در كشورهاي توسعه يافته، به واسطه روحيه عملگرايي دردانشگاهها، آموزش دانشگاهي براي رسيدن به اهداف علمي ورفع نيازهاي جامعه مورد بهره برداري قرار مي گيرد و اين درحالي است كه نظام آموزشي دانشگاههاي ما قادر به پاسخگويي نيازهاي صنعتي كشور نيست، زيرا در كلاس درس همه مامبشريم و انتخابراه را به دانشجو وانمي گذاريم. در همه روابطمان از جمله رابطه پدر- فرزند هم چنين هستيم. همه اينها فضاهايي را ايجاد مي كند كه وقتي به مسئله پيچيده اي چون صنعت مي رسيم، در مي مانيم. مسلما دانشجويي كه بعنوان يك عضو پويا مورد توجه قرارنگرفته و به نيازهاي روحي و احساسي اش توجه نشده، نه تنهانمي تواند صاحب نظر و آگاه به مسائل روز بار بيايد بلكه نخواهد توانست با اعتماد بنفس به بيان نظريه و انديشه هاي خود بپردازد. تعداد دانشمندان، مهندسان و محققان ايراني فعال درتحقيقات كاربردي و علمي، توسعه اي در مقايسه با كشورهاي جهان در جدول ضميمه مقاله آمده است. اطلاعات جدول اين نكته را بيان مي دارد كه توان نيروي انساني متخصص و محقق ايران در مقايسه با كشورهاي جهان بسيار ناچيز است، و اين خود بيانگر كمبود و تنگناهاي شديد كشور در مهم ترين عامل توسعه اقتصادي، اجتماعي و فرهنگي است. كشورتعدادسالايران 048/19855ونزوئلا260/19837اندونزي 038/198832استراليا103/198855روماني 401/1989102آلمان(غربي 072/1987288آلمان(شرقي 073/1989195فرانسه 099/1988283دانمارك 448/198925تركيه 643/198518فيليپين 682/19846پاكستان 927/198815كره جنوبي 265/198892ژاپن 247/1989742حتي كشوري مانند كره جنوبي كه در دهه اخير پا به عرصه صنعت گذاشته است، بر لزوم ارائه آموزش هاي كاربردي در دانشگاهها تاكيد دارد، اما در ايران، هنوز با برگزاري كلاسهاي درسي سنتي در دانشگاه، فاصله دانشجو با مسائل فني و صنعتي روزبروز بيشترمي گردد. ديگر زمان آن فرا رسيده كه باور داشته باشيم كه براي كوتاهتر شدن فاصله عميقي كه ازنظر علمي و پژوهشي بين ايران و ممالك موفق و پيشرفته وجود دارد، به بهبود كيفيت نظام آموزشي در دانشگاهها بپردازيم. اكنون زمان آن است كه با ايجاد محيطي صميمي، تسهيل بحثهاي كلاس درس، تشويق و عادت دادن دانشجو به مشاركت در گفتگوهاي گروهي و با عدم تاكيد بر محفوظات و احترام به انديشه آزاد، قشر دانشجو به عنوان ارزشمندترين سرمايه هاي آينده كشور مورد عنايت تمام دانشگاهيان قرار بگيرد. بايد باور داشت كه تشكيل كلاسهاي درسي سنتي كه در آن صرفا به ارائه فرمول و نظريه و منحني پرداخته مي شود، تنها به تربيت نيروي انساني واجد شرايط جهت خدمت ارزان در سازمانهاي اداري ختم مي شود. خلاصه كلام اينكه، تا زماني كه در شيوه تدريس سنتي دانشگاهي تجديدنظر نشود، توان علمي، كاربردي و كارشناسي دانشجويان نزول كرده و نابودي علمي دانشگاهها در آينده اي نه چندان دور در انتظار ما خواهد بود."}