{"title":"دو بازي بزرگ براي چهار تيم برتر آغازدوباره فوتبال باشگاههاي كشور","text":". سرويس ورزشي: پس از پايان بازيهاي فوتبال مقدماتي جام ملتهاي آسيا، بار ديگر فوتبال باشگاهي در كشورمان حركت جدي خود را اين هفته آغازمي كند و در اين ميان دو بازي از حساسيت خاصي برخوردار است. در تاريخ ياد شده در شيراز دو تيم برق و استقلال ديدار رفت فينال جام حذفي كشور را برگزار مي كنند و در ورزشگاه آزادي و از هفته سوم جام آزادگان پيروزي به مصاف بهمن مي رود. چهار روز به آغاز اين دوبازي بزرگ وسرنوشت ساز زمان باقي است و تيمها در حال تدارك براي انجام اين بازيها هستند استقلال تهران نسبت به سال گذشته تغيير چنداني نداشته و بيشتر متكي به بازيكنان سال قبل است. صمد مرفاوي، مهرداد امين شيرازي، حسن شيرمحمدي، مجيد ناظرزاده وداود حسيني پنج بازيكن جديد اين تيم هستند كه وضعيت مرفاوي وشيرمحمدي به دليل عدم تسويه حساببا باشگاههاي الكويت و پيروزي هنوز مبهم است. حضور محمد تقوي و صادق ورمزيار نيز در بازي رفت فينال جام حذفي كشورهنوز در ابهام است. تقوي به دليل مشكلات خدمتي تاديشب در بازداشتگاه بسر مي برد وورمزيار تاكنون با اين تيم قرارداد جديد امضا نكرده است اما برق وضعيت بهتري دارد. در اين تيم تنها غايب بهمن رنجبران به دليل حضوردر تيم ملي بود كه به تمرينات برق بازگشته است. پيروزي نيز در تمرين ديروزبعدازظهر بعد از مدتها بازيكنان ملي پوش را در جمع خود ديد. حميد درخشان مربي پيروزي درگفتگو با روزنامه همشهري گفت: با آمدن استانكو تمرينات پيروزي به روزي دو جلسه افزايش يافته و ما در حال حاضر درصدد جلب ادموندبزيك هستيم. وي گفت: براي گرفتن بزيك تاروز پنج شنبه صبر مي كنيم و اگر باآرارات به توافق نرسيم، بايد به فكر مهاجم جديدي باشيم. تيم فوتبال پيروزي امروز ساعت 30/18 در ورزشگاه كارگران يك بازي دوستانه مقابل نيروي زميني برگزار مي كند. بهمن نيز بدون سر و صدا يك تيم جوان و منسجم ساخته است. اين تيم پس از نرسيدن به مقام قهرماني در سال قبل با برنامه جديد به ميدان آمده و اكنون صدرنشين جام آزادگان است. فرشاد فلاحت زاده آخرين بازيكني بود كه به اين تيم وصل شده است. دو تيم بهمن و پيروزي سال گذشته دوبار به مصاف هم رفتند كه هردوبازي به تساوي انجاميد."}