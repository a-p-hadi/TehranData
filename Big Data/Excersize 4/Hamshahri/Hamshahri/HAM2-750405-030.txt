{"title":"21 هكتار مرتع آتش گرفت","text":". ارسنجان - خبرگزاري جمهوري اسلامي 21 هكتار از مراتع جنگلي منطقه كوهستاني جونو از توابع بخش ارسنجان فارس آتش گرفت و سوخت. به گفته يكي از مسئولان اداره منابع طبيعي ارسنجان اين آتش سوزي پس ازچهار ساعت توسط ماموران اداره منابع طبيعي، نيروي انتظامي و شهرداري اين شهرستان مهار شد. منطقه جونو ارسنجان داراي 50هكتار انواع بوته و درختچه جنگلي ازنوع گون، تنگز و گيلاس وحشي است."}