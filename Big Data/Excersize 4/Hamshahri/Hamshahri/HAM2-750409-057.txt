{"title":"كوتاه، از سراسر كشور برپايي همايش تبيين انديشه هاي شهيد بهشتي در اصفهان","text":". اصفهان - خبرنگار همشهري: همايش تبيين انديشه هاي شهيد دكتر بهشتي در اصفهان برگزار شد. در نخستين نشست اين همايش دوروزه، آيت الله طاهري نماينده ولي فقيه و امام جمعه اصفهان با اشاره به ويژگيهاي اخلاقي و درايت سياسي شهيد بهشتي، از نقش حساس وي در تدوين قانون اساسي ياد كرد و آن را تبلوري از انديشه هاي شهيد بهشتي دانست. دراين همايش همچنين 5 سخنراني در تبيين انديشه هاي شهيد آيت الله دكتربهشتي ايراد شد. . gc0050400822شناسايي يكي از دروازه هاي باروي قديمي دامغان . سرويس شهرستانها: سرپرست ميراث فرهنگي دامغان از شناسايي يكي ازدروازه هاي باروي قديمي اين شهر خبر داد. وي افزود: اين دروازه كه در قسمت جنوبي شهر دامغان قرار دارد و از گل و خشت خام ساخته شده است، حدود سه هزار سال قدمت دارد. وي با اشاره به وجود باروهاي قديمي در اطراف شهر دامغان به ارتفاع 8 و به پهناي 5متر كه بخشي ازآن همچنان باقي است، افزود: به منظور حفظ ميراث فرهنگي كشور باروي قديمي دامغان بازسازي خواهد شد. . gc0050400822افزايش توليد محصولات نورد شده در كارخانه ذوب آهن . اصفهان - خبرنگار همشهري: در پي بازسازيهاي اساسي كارخانه ذوبآهن اصفهان، توليد محصولات نوردي اين كارخانه 183 هزار تن افزايش يافت. با اين افزايش كارخانه ذوبآهن اصفهان با درنظر گرفتن ظرفيت 200 هزارتن براي كارگاههاي نورد، به بيش از 90 درصد توليد(دراين بخش)دست يافته است اين توليد، تيرآهنهاي 14، 16، 18، انواع ميلگرد، چهارگوش و مفتول را شامل مي شود. . gc0050400822ساخت كشتارگاه صنعتي كرمان آغاز شد. سرويس شهرستانها: كار ساخت كشتارگاه صنعتي كرمان در وسعت 50هكتارآغاز شد. به گفته شهردار كرمان براي احداث اين كشتارگاه با 12 هزارمتر مربع زيربنا 15 ميليارد ريال هزينه خواهد شد. وي افزود: در كناركشتارگاه، واحد توليد فرآورده هاي گوشتي، فروشگاه عرضه مستقيم گوشت، پاركينگ و فضاي سبز نيز درنظر گرفته شده است. . gc0050400822ازسرگيري پروازهاي شركت هواپيمايي ساها به خرم آباد. سرويس شهرستانها: پروازهاي شركت هواپيمايي ساها در مسيرخرم آباد- تهران وبرعكس پس از يك ماه وقفه از سرگرفته شد. به گفته سرپرست دفتر فروش بليت هواپيمايي ساها در خرم آباد، پروازهاي رفت وبرگشت روزهاي يكشنبه و سه شنبه هرهفته انجام مي شود. برگزاري مانور ميثاق با ولايت در مشهد. سرويس شهرستانها: مانور ميثاق با ولايت با شركت بيش از 50 هزارنفر نيروي سپاهي و بسيجي استان خراسان در منطقه عملياتي نينواي مشهدبرگزار شد. سرلشكر محسن رضايي فرمانده كل سپاه پاسداران انقلاباسلامي، برگزاري اين قبيل مانورها را در حقيقت سازماندهي تمرينات نظامي، سرعت عمل در انتقال نيرو، تقويت ابعاد فرهنگي و ايماني وآمادگي جسماني رزمندگان اسلام دانست. . gc0230400819بهره برداري از يك طرح آبرساني در ورامين . ورامين - خبرنگار همشهري: بهره برداري از يك حلقه چاه آبرساني درشمال شهر ورامين(كاظم آباد)و خطوط انتقال آب به طول 5/2 كيلومترديروز با حضور استاندار تهران آغاز شد. در اين مراسم مسئولان شركت آبو فاضلاب اظهار اميدواري كردند با پيوستن اين طرح به شبكه هاي آبورامين، مشكل كم آبي در مناطق شمال غربي و بخشي از جنوب ورامين مرتفع شود."}