{"title":"روزنامه نگار بي باك گلوله باران شد","text":". دوبلين - ورونيكا گورين جنائي نويس 33ساله ايرلندي پس از فرار ازدو سوءقصد، سرانجام پريروز هدف گلوله قانون شكنان قرار گرفت كه وي راخاري برسر راه خود مي ديدند. او كه خبرنگارساندي اينديپندنت بود، گروههاي قانون شكن زيرزميني شهر دوبلين را از قبيل قاچاقچيان، دزدان، دايركنندگان مراكز فساد، باندهاي جعل و.. تعقيب مي كرد و درگزارشهايش پرده از فعاليتهاي آنها برمي داشت بانو ورونيكا، داراي همسر و يك پسر 7ساله، كه سال گذشته برنده جايزه بين المللي بهترين خبرنگار شده بود در ژانويه گذشته 5ماه)پيش)در خانه اش هدف گلوله قرار گرفت. باندهايي كه فعاليتهاي ژورناليستيك او را براي خودزيان آور مي ديدند در خانه اش به پاي او تيرزدند و مجروحش كردند و به روزنامه اش تلفن كردند كه اين فقط يك اخطار بود و اضافه كردند كه مي توانستند گلوله را به قلبش بزنند، اما اين بار به دادن اخطاراكتفاء كردند. ورونيكا به اين اخطار خونين اعتنا نكرد و همانند يك كارآگاه به تعقيب قانون شكنان ادامه داد كه دوماه پيش، او را هنگام خروج از يك آرايشگاه كتك زدند و با اينكه به او گفته بودند كه بارسوم، قضيه جدي خواهد بود، باز ورونيكا از فعاليت دست برنداشت، زيرامردم و سردبير روزنامه مشوق او بودند و تيراژ بالا مي رفت. پريروزهنگامي كه ورونيكا خرسند از نوشتن يك گزارش مستند با اتومبيلش به خانه بازمي گشت در پيچ يك خيابان هدف گلوله هاي يك ترك نشين موتوسيكلت قرار گرفت و كشته شد. مرگ او مورد اعتراض مطبوعات در سراسر جهان قرار گرفت و وزير خارجه ايرلند كه براي گفتن تسليت به شوهر او به خانه اش رفته بود وي را يك روزنامه نگار حرفه اي و بي باك خواند و مرگ او را ضايعه اي براي همه جهان ناميد."}