{"title":"براي كاهش آلودگي آبهاي خروجي ازتصفيه خانه هاي فاضلاب اصفهان اجراي 25 طرح تحقيقاتي و زيست محيطي در اصفهان آغاز شد","text":"سرويس شهري: به منظور كاهش و حذف آلودگي آبهاي خروجي ازتصفيه خانه هاي شبكه فاضلاب اصفهان و نيز بهبود وضع محيط زيست در اين شهر، 25 پروژه تحقيقاتي، بهداشتي - زيست محيطي از سوي شركت آب وفاضلاب استان اصفهان انجام شده و يا در دست اجراست. مهندس مسعود ابكاء مديرعامل شركت آب و فاضلاب استان اصفهان همزمان با آغاز هفته صرفه جويي در آب در يك كنفرانس مطبوعاتي گفت: طرح هايي از قبيل عملكرد تثبيت فاضلاب در حذف آلودگي ها، استفاده از گياهان بومي به عنوان تصفيه كننده هاي طبيعي در فرآيند تصفيه آب، استفاده از پرمنگنات پتاسيم به عنوان كمك كننده انعقاد در آب، بررسي راندمان حذف فلزات سنگين در فاضلاب جنوب اصفهان، كاربرد گياه كتيرابه عنوان ماده كمك انعقاد در تصفيه آب و بررسي و مبارزه و كنترل سوسري ها(حيوانات وحشرات موذي)در شبكه فاضلاب اصفهان از جمله اين طرح هاست. وي ضمن كاربردي خواندن دستاوردهاي مطالعاتي كسب شده از طرح هاي تحقيقاتي مزبور، امكانات موجود در سيستم ها، شبكه هاي تصفيه خانه هاي فاضلاب اصفهان را به عنوان يك سايت تحقيقاتي بزرگ و مهم براي دانش پژوهان، اساتيد، محققان و علاقمندان به صنعت آب و فاضلاب ذكر كردو قدمت و تجارب نزديك به نيم قرن اصفهان را در زمينه آب و فاضلاببهترين زمينه براي انجام طرح هاي تحقيقاتي اعلام كرد. مهندس ابكاء همچنين گفت: هم اكنون گروههاي پژوهشي - زيست محيطي، طرح هايي چون بهبودآبگيري لجن، ايجاد بركه هاي تثبيت درتصفيه خانه فاضلابصنايع نساجي، اثر استفاده از لجن فاضلاب شهري به عنوان كود در آلايش و انباشت عناصر سنگين در خاك و گياه را نيز دردست بررسي و مطالعه دارند. مديرعامل شركت آب و فاضلاباستان اصفهان افزود: گروههاي ديگري نيزدر گوشه و كنار سايت بزرگ تحقيقاتي آب و فاضلاباستان اصفهان، بررسي و مطالعه طرح هايي چون، نحوه جلوگيري ازورود جيوه و تركيبات آن درپساب كارخانه كلر اصفهان، بررسي اثرات استفاده از فاضلاببرخواص فيزيكي خاك، پرورش ماهي در پساب تصفيه شده فاضلابهاي شهري، تعيين ارزش لجن فاضلاب به عنوان كود، جذب فلزات سنگين گياهان ازخاك هاي تيمار شده به وسيله لجن فاضلاب و نيز تهيه سولفات آلومينيوم از فاضلاب را نيز به عنوان پروژه هاي زيست محيطي اين صنعت بر عهده دارند. وي افزود: در حال حاضر آب استحصال شده از سه دهانه خروجي تصيفه خانه هاي شبكه فاضلاب اصفهان 5/3 متر مكعب در ثانيه است كه مصرف آن، راندمان برداشت برخي از اقلام كشاورزي را 2 تا 3 برابر افزايش مي دهد. وي خاطرنشان كرد: تا بكارگيري نتايج برخي از طرح هاي مطالعاتي، استفاده از اين آبها را براي كشت سبزيجات - به علت داشتن كليفرم مدفوعي- توصيه نمي كنيم. وي طول شبكه هاي فاضلاب موجود در اصفهان را 2 هزار و 150 كيلومتر وشبكه هاي آبرساني را 3 هزار كيلومتر ذكر كرد. وي با اشاره به سال كاري 7576 به عنوان سال شكوفايي صنعت آب و فاضلاب در استان اصفهان گفت: تابستان(تا چندي ديگر)امسال، عمليات احداث بزرگترين تصفيه خانه مكانيزه فاضلاب كشور به ظرفيت 800 هزار نفر در شمال اصفهان آغاز خواهد شد."}