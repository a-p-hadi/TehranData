{"title":"ديدار وزير دفاع فرانسه از عربستان","text":"شارل ميون وزير دفاع فرانسه براي تدارك ديدارژاك شيراك رئيس جمهوري اين كشور از عربستان و نيز مذاكرات نظامي، وارد جده شد. به گزارش خبرگزاري فرانسه، ميون روز جمعه در مصاحبه باروزنامه الحيات گفت شيراك روزهاي 6 و 7 ژوئيه(16و 17 تير)از عربستان ديدارمي كند. احتمال مي رود شيراك پس از ديدار از عربستان توقفي كوتاه در قطر باشيخ حمدبن خليفه آل ثاني امير اين كشور نيزگفتگو كند. ميون در سفر جاري خود كه سومين ديدار وي از عربستان به شمار مي رود، به گفتگو با مقامهاي اين كشور درباره فروش تانك فرانسوي لوكلرك ادامه مي دهد. مقامهاي عربستان در ديدار قبلي ميون از اين كشور ابراز تمايل كردند كه پيش از خريد 150دستگاه از اين نوع تانك، چندآزمايش ديگر روي آن صورت دهند. ارزش اين معامله احتمالي بين عربستان وفرانسه بين 2 تا 3 ميليارد دلار برآوردشده است."}