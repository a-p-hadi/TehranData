{"title":"رفت و آمد خودروها در تقاطع ميرداماد- آفريقا روان شد","text":"سرويس شهري: بااصلاح هندسي تقاطع آفريقا، ميرداماد و دسترسي خودروهاي مسير غرب به شرق ميرداماد به بزرگراه مدرس و مركز شهر بدون مانع ترافيكي ميسر شد. مهندس محمد مقدم معاون امورفني سازمان حمل و نقل وترافيك تهران در گفت وگو باخبرنگار ما همچنين خاطرنشان كرد: با وجود احداث پل ميرداماد و امكان دسترسي خودروهاي غرب به شرق ميردامادبه بزرگراه، آفريقا و مدرس، تقاطع زير پل ميرداماد آفريقا هميشه باترافيك و راه بندان روبرو بود و باعث راهبندان و اتلاف وقت مردم مي شد. سازمان حمل و نقل و ترافيك با گشودن معبري از لابلاي ستون هاي پل ميرداماد به داخل بزرگراه مدرس از تجمع و مسيرهاي درهم تنيده زير پل جلوگيري كرده و با جداسازي دسترسي آفريقا به مدرس و ميرداماد به مدرس موانع ترافيكي اين تقاطع را برطرف كرده است. معاون امور فني سازمان حمل ونقل و ترافيك در اين گفت وگو از اصلاح هندسي و تعريض بزرگراه كمربندي جنوب تهران(بزرگراه آزادگان)خبرداد و گفت: اصلاح هندسي و تعريض اين بزرگراه مراحل نهايي را طي مي كندكه با آماده سازي بخشي از ترافيك و خودروهاي عبوري بزرگراه بعثت به اين مسير هدايت شده و رفت و آمد خودروها در بزرگراه بعثت روان ترخواهد شد. وي همچنين اضافه كرد: طي سال گذشته تاكنون مطالعه براي طراحي اصلاح هندسي 160 تقاطع مهم تهران از سوي سازمان ترافيك آغاز شده كه 60مورد آن اجرا شده است كه از اين ميان به اصلاح هندسي تقاطع هاي بلوارفردوس در غرب و ميدان شهيد كلاهدوز در شرق مي توان اشاره كرد."}