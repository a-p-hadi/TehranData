{"title":"پژوهشگران دانشگاه هاروارد: آلودگي هوادر شهرهاي آمريكاهزاران تن را بيمار كرده است","text":". سرويس شهري: براساس مطالعات جديد پژوهشگران دانشگاه هاروارد براثرآلودگي هواي شهرهاي آمريكا و افزايش مشكلات تنفسي مراجعات عده زيادي از مردم به بيمارستانها روبه افزايش است. به گزارش خبرگزاري جمهوري اسلامي به نقل از خبرگزاري فرانسه از واشنگتن اين مطالعه نشان داد مه دود(مجموعه اي از گازهاي آلاينده)كه منبع اصلي انتشار آن خودروهامي باشند، هواي اغلب شهرهاي آمريكا را آلوده كرده است. قرار گرفتن درمعرض مه دود در 13 شهر آمريكا باعث بستري شدن 15 هزار تن و مراجعه 50هزار تن به بخشهاي اورژانس شده است. قرار گرفتن در معرض مه دود همچنين باعث احساس فشار در ناحيه سينه، خس خس و سرفه مي شودو اثرات برونشيت، آسم و آمفيزم را شدت مي بخشد. تماس مكرر با اين ماده باعث فرسودگي زودرس ريه ها و آسيب ديدن غيرقابل جبران بافتها مي شود طي سه سال اخير، دست كم هزارها نفر درشهرهاي آمريكا به بيماريهاي تنفسي مبتلا شدند. كودكان، سالمندان ومبتلايان به بيماريهاي تنفسي نظير آسم، آسيبپذيرترين افراد در مقابل مه دود هستند. اين تحقيق نشان مي دهد تا 10درصد پذيرشهاي بيمارستانهابه علت بيماري اسم در فصل مه دود به علت ميزان بالاي گاز اوزون در سطح زمين مي باشد."}