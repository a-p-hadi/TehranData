{"title":"گردهم آيي سران اروپا درفلورانس","text":"حركت به سوي اروپاي منسجم منجر به تشديد مشكل بيكاري در اروپا شده استواحد رسانه هاي خارجي همشهري: اجلاس 2 روزه سران اتحاديه اروپا ازديروز در شهر فلورانس ايتاليا آغاز شد. در اين اجلاس، بر سر موضوعاتي همچون تحريم واردات گوشت گاوازانگليس، بيكاري و پول واحداروپا بحث خواهد شد. بااين حال، توافق بر سر اين مسائل چندان ساده نيست. به گزارش تلويزيون بي بي سي، مراكز شغل يابي در سراسر اروپامملواز بيكاران است. بسياري از مردم معتقدند حركت به سوي اروپاي منسجم علت اين وضع است. پول واحد اروپايي كه اتحاديه اروپا قصد دارد تاپايان قرن جاري ميلادي به جريان بياندازد، مستلزم توازن بودجه كشورهاي عضو است، يعني كاهش بودجه رفاهي و مشاغل دولتي. آلمان وفرانسه در خلال پارسال و امسال و در جريان اجراي اصلاحات با اعتصابكاركنان روبرو بوده اند. در واقع موضوع پول واحد اروپايي در اين قاره مترادف با دشواري است در اجلاس فلورانس كوشش مي شود اين ذهنيت اهالي اروپا تعديل شود. سياستمداران حاضر در فلورانس همچنين راههاي كاهش بيكاري به نصف ميزان موجود را بررسي خواهند كرد. در اين راستا، اصلاح بازار كار، طرحهاي اشتغال زا و كمك بيشتر به شركتهاي كوچكتر در مدنظر قراردارد. از جمله موضوعهاي ديگري كه در دستور كار قرار دارد، اصلاح ساختار نهادهاي اروپايي است. از زمان برگزاري اجلاس پيشين درتورين، ملاقاتهاي زيادي بدون دستيابي به پيشرفت قابل توجه صورت گرفته است. ماشين سامان گريز تصميم گيري اتحاديه اروپا بايد يكپارچه شود تااز فروريزي آن زير فشار كشورهاي اروپاي شرقي سابق كه به اين باشگاه مي پيوندند، جلوگيري شود. موضوع همكاري نزديكتر در امور نظامي وامنيتي نيز مورد بحث قرار خواهد گرفت. آلمان و فرانسه مي خواهنداروپا به عنصر مهمي در زمينه هاي نظامي تبديل شود، همان گونه كه درعرصه اقتصاد جهاني از اهميت شاياني برخوردار است. به نظر مي رسدمحسوسترين نتيجه اي كه از اجلاس فلورانس به دست مي آيد، همكاري بيشتربر ضد قاچاقچيان مواد مخدر و تبهكاري سازمان يافته است. سازمان اطلاعات پليسي مشترك موسوم به يوروپول تا به حال به علت مخالفت طولاني انگليس از اجراي وظايف خود بازمانده است. شايد اگر مسئله تحريم گوشت گاو انگليس حل شود، اين مسئله نيز فيصله يابد. اما اين هم كمك زيادي به بهبود اطمينان عمومي نسبت به همكاري اروپائيان نخواهد كرد. در مذاكرات ديروز، سران اتحاديه با لغو واردات گوشت گاو از انگليس به طور مرحله اي موافقت كردند و انگليس هم درپاسخ اعلام كردسياست عدم همكاري با اتحاديه را متوقف مي كند."}