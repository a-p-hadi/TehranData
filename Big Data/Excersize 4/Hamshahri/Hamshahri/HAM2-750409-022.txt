{"title":"قاتلان شيخ مجيب از بنگلادش فرار كردند!","text":". داكا- چهار افسري كه در جريان كودتاي سال 1975 بنگلادش بر ضد شيخ مجيبالرحمن، بنيانگذار اين كشور، وي و 15 تن افرادخانواده اش به استثناي دو دختراو شيخ حصينه و شيخ ريحانه راكشته بودند، پيش ازنخست وزيرشدن بانو شيخ حصينه، از بيم انتقام، از بنگلادش خارج شدند. آنها همه اعضاي خانواده خودرا هم از بنگلادش خارج كرده اند! روز كودتا، شيخ حصينه و خواهر او شيخ ريحانه در آلمان بودند و به همين سبب از قتل حتمي نجات يافتند. حزب عوامي ليگ كه انتخابات اخيررا برده است همان حزب شيخ مجيبالرحمن است كه بنگال شرقي را ازپاكستان جدا كرد و آنرا در 1971 تحت نام بنگلادش استقلال بخشيد، اماچهار سال بعد شيخ مجيب قرباني كودتا شد و دخترش اينك پس از21سال مبارزه و تلاش برجاي پدرمي نشيند. افسراني كه شيخ مجيب- پدربنگلادش- و خانواده اش را قتل عام كردند مورد عفو دولت بعدي قرارگرفتند. آنها كه بازنشسته شده اند عبارتند از: سرهنگ شهريار رشيدخان، سرهنگ خوندوكار عبدالرشيد، سرگرد بازلول هدي و سرگردشريف الاسلام. بانو شيخ حصينه در 21 سال گذشته بارها به عفو اين افسران اعتراض كرده و خواهان مجازات آنها شده بود. وي گفته است كه اگراين چهار افسر مجازات شده بودند، ضياءالرحمن رئيس جمهوري بعدي ترورنمي شد و 3 كودتاي موفق و 18 كودتاي ناموفق دربنگلادش روي نمي داد. حزبكمونيست بنگلادش هم خواهان مجازات اين افسران است و عقيده داردكه در جامعه بنگلادش و صحنه سياست اين كشور به تصور آدمكشي و كودتاهم پايان داده شود."}