{"title":"از حرف تا عمل","text":". سرويس ورزشي: تيم ملي فوتبال كشورمان با اقتدار تمام به دور نهايي مسابقه هاي فوتبال جام ملت هاي آسيا راه يافت. اين موفقيت از دو بعدقابل بررسي است. اول ايجاد روحيه و بالا بردن مسائل رواني در نزدبازيكنان و مربيان وحتي تماشاگران، دوم دچار توهم خودبزرگ بيني ورفتن در جلد غرور و فراموش كردن شرايط بازيهاي مرحله نهايي يادمان باشد كه سه تيم سر گروه معرفي شده اند و امكان اينكه با چند تيم قوي در يك گروه قرار بگيريم بسيار زياد است. به همين خاطر از امروز بايدروي مصاحبه ها و صحبت هايي كه مربيان و مسئولين انجام مي دهند تعمق كافي انجام شود تا مبادا از مسير اصلي خود خارج شويم. روز گذشته مربي تيم ملي فوتبال پس از بازگشت از عمان طي مصاحبه باخبرگزاري حرفهايي زده است كه متاسفانه با عمل ايشان مغايرت دارد. مايلي كهن: جام آزادگان مهم ترين محل براي شناخت بازيكنان مستعد ومكاني مناسب براي گزينش بازيكنان است و آماده ترين آنها به اردو دعوت خواهند شد. همشهري: محمدرضا منصوريان بهترين بازيكن سال گذشته جام آزادگان بازيكن ثابت تيم ملي نبود، مگر جام آزادگان مهم ترين محل براي شناخت نيست!؟مايلي كهن: مشكل عمده تيم ملي بازيكن سالاري و اعمال نفوذبازيكنان است. همشهري: با اين برداشت وذهنيت چگونه در پايان بازي باعمان درمسقط بازيكن تيم ملي راروي دوش گرفته ايد، اين عمل در هيچ كجاي دنيا تا به امروز سابقه نداشته است و باعث رواج فرهنگ بازيكن سالاري مي شود!؟مايلي كهن: در صورتي كه مربيان خارجي تمام تجارب خود را دراختيارما قرار دهند با آغوش باز از آن براي نيل به اهدافمان استفاده خواهيم كرد. همشهري: آلفرد ريدل مربي ايراني بود و تجربه نداشت !؟"}