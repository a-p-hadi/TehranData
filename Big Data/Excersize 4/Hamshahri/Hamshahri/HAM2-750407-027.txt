{"title":"افزايش بهاي نفت به دنبال انفجار پايگاه نظامي آمريكا در عربستان","text":"شبكه خبري سي ان ان اعلام كرد انفجار در ظهران عربستان باعث وارد آمدن شوك به بازارهاي بورس جهاني شده است بطوريكه قيمت نفت خام بيش از 30سنت در معاملات اوليه ديروز در آسيا افزايش يافته است. انفجارعربستان همچنين باعث شده است تا قيمت دلار در مقابل ين ژاپن بشدت بالابرود. كارشناسان مي گويند علت اين امروابستگي شديد ژاپن به واردات نفت از عربستان است. بگزارش واحد مركزي خبر تاكنون هيچ گروهي مسئوليت انفجار بمب بسيار قوي در ظهران عربستان را بعهده نگرفته است. بنابراين گزارش فهد پادشاه عربستان طي پيامي ضمن محكوم كردن اين حمله گفت كشورش ازتمامي امكانات خود براي دستگيري عاملين اين انفجار استفاده خواهد كرد. در سيزدهم نوامبر سال 1995 نيز بر اثرانفجار يك بمب قوي در يكي از پايگاههاي نظامي آمريكا در عربستان چندنظامي كشته شدند. در انفجار اخير يك ساختمان 8طبقه بكلي ويران شد. قدرت اين بمبحدود 5000 پاوند مواد منفجره اعلام شده است. در پايگاه نظامي امريكائيان در ظهران خلبانان هواپيماهاي اف 16 و اف 15 كه بر فرازآسمان عراق به پرواز در مي آيند مستقرند. به دنبال انفجار سه شنبه شب در پايگاه هوايي آمريكا سخنگوي وزارت دفاع آمريكا اعلام كرد يك فروند هواپيماي حمل ونقل سي 141 حامل گروهي از اعضاي پليس فدرال آمريكا(اف بي اي)عازم عربستان شدند. شاه فهد كمي پس از انفجار طي تماس تلفني با بيل كلينتون رئيس جمهوري آمريكا با اظهار نگراني شديد از اين انفجار با كلينتون به خاطر كشته شدن آمريكايي ها ابراز همدردي كرد. سخنگوي كاخ سفيد گفت فهد قول داد كه دولت عربستان همه امكانات خودرا براي حل اين بحران و ياري به افرادي كه در اين انفجار آسيبديده اند به كار گيرد. كلينتون نيز اين انفجار رااقدام مرگباري كه نبايد بدون مجازات بماند توصيف كرد. وي گفت اين انفجار ظاهرا كارتروريستها است. يادآور مي شود بمب در داخل يك تانكر حمل سوخت جاسازي شده بود. منابع خبري كه قبلا آمار تلفات نظاميان آمريكايي را 23 نفر اعلام كرده بودند بعدازظهر ديروز گفتند 18 نظامي آمريكايي در انفجار كشته شده و315 تن نيز مجروح شده اند."}