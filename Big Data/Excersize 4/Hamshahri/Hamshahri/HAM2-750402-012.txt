{"title":"44 تن از مديران ارشد 16 كشور در تهران آموزش ديدند","text":"سرويس اقتصادي: دوره مديريت استراتژيك براي 44 نفر از مديران ارشدكشورهاي اسلامي و در حال توسعه در سازمان مديريت صنعتي برگزار شدبه گزارش روابط عمومي و امور بين الملل سازمان مديريت صنعتي نعمت زاده وزير صنايع در مراسم پاياني اين دوره اظهار اميدواري كرد كه شركت كنندگان در دوره ضمن آشنايي با فضاي اجتماعي ايران، استفاده كامل را از اين برنامه كرده باشند. وي گفت: اعتقاد به توسعه پايداردر ابعاد مختلف حيات اجتماعي، ضرورت پيوند بين كشورهايي را كه ازبسياري از جهات وجوه اشتراك دارند، ضروري مي سازد. نعمت زاده افزود كه مديران وكارگزاران در مسير توسعه بايد به تدوين افقهاي تازه اي براي آينده دست يابند و براي اين كار لازم است با كسبتوانمنديهاي جديد سازمانهاي خود را در مسير اهداف اصلي توسعه هدايت كنند. به گفته مرعشي مديرعامل سازمان مديريت صنعتي در اين دوره 44 نفر ازمديران ارشد كشورهاي لبنان، پاكستان، تركيه، سنگال، سودان، بنگلادش، سوريه، تركمنستان، اردن، سريلانكا، سيرالئون، مصر، هند، گامبيا، كنياو ويتنام شركت داشتند. تاكنون 717 نفر از مديران ارشد جمهوري اسلامي ايران و تعداد زيادي ازكشورهاي اسلامي و در حال توسعه ازاين دوره ها فارغ التحصيل شده اند."}