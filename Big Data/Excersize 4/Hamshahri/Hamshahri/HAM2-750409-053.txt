{"title":"ميزان آلودگي هواي تهران در هفته گذشته اعلام شد","text":". سرويس شهري: طي هفته گذشته هواي تهران در روز يكشنبه سوم تير ماه جاري، بيشترين ميزان آلودگي را داشت. در ساير روزها مقدار گازهاي آلاينده در هواي تهران از حد مجازپايين تر بود و شهر هواي پاكيزه اي داشت. واحد اطلاع رساني شركت كنترل كيفيت هوا وابسته به شهرداري تهران، نتايج اين سنجش را بر پايه آلاينده منواكسيدكربن اعلام كرده است. در فصل تابستان به دليل تبادل هواي سرد و گرم و وزش باد، حتي در وضعيت وارونگي دما، آلودگي هواي شهر تهران همچون ماههاي فصل پائيز و زمستان محسوس نيست، اما سربموجود در هواي تهران كه ناشي از گازهاي خروجي از اگزوز خودروهامي باشد، در اين فصل نيز براي سلامتي و بهداشت مردم به ويژه كودكان يك خطر عمده محسوب مي شود. به همين دليل، تلاش همه جانبه مردم و مسئولان براي كاهش آلودگي ناشي از خودروها به ويژه خودروهاي بنزيني بايد به طور جدي پيگيري شود و در قالب برنامه هاي كاربردي و موثر به اجرادرآيد."}