{"title":"حادثه در جهان","text":"از واحد رسانه هاي خارجي استقبال از روز جهاني ريشه كني مواد مخدر با 21 اعدام پكن- چين به مناسبت روزجهاني ريشه كني مواد مخدر از كره زمين وبه منظور نشان دادن نهايت انزجار خود نسبت به اعتياد، ديروز 21 نفررا كه در رابطه با خريد و فروش و نگهداري مواد مخدر دستگير شده بودند اعدام كرد. در چين، اعدام قانون شكنان در ملاءعام و معمولا دريك ميدان بزرگ شهر و با شليك يك گلوله به سرشان صورت مي گيرد. پيش ازاعدام، نماينده دادگاه جزئيات قانون شكني مجرم را بيان مي كند كه ازبلندگوهاي ميدان جهت تنبه مردم پخش مي شود. همزمان با اعدام اين عده، دولت چين اعلام كرد كه همه مساعي خود را بكار خواهد برد تا مواد مخدروارد چين نشود و پاي قاچاقچيان بين المللي را كه بخواهند وارد چين شوند قطع خواهد كرد. مائوتسه تونگ در سال 1949 پس از تسلط بر چين، اولين كاري كه كرد پايان دادن به اعتياد در اين كشور بود. هواپيماي حامل الماس آتش گرفت . لواندا- يك هواپيماي باري روسي از نوع آنتونف 26 كه به منظورحمل الماس و ساير موادمعدني در يك فرودگاه متعلق به معادن ايالت لواندانور واقع در آنگولا فرود آمده بود به علت نامعلومي روي باندفرودگاه آتش گرفت و هشت نفر كشته شدند. خلبان هواپيما كه در كابين خود نشسته بود موفق شد خود را به پائين اندازد و زنده بماند. نجات يك كانادائي از اعدام. سنگاپور- ويلسون مك كلوك كانادائي 43 ساله كه درسنگاپور به اتهام نگهداري 3كيلوگرم ماري جوانامحاكمه مي شد از اعدام حتمي نجات يافت و به زندان طولاني محكوم شد. قانون كيفر عمومي سنگاپورمجازات حمل، نگهداري و مصرف مواد مخدررا اعدام تعيين كرده است و قاضي نمي تواند آنرا تخفيف دهد. به همين لحاظ محكوم شدن ويلسون به مجازات زندان ايجاد تعجب كرده است. منشي قاضي گفته است كه به دليل خارجي بودن، نداشتن سوء پيشينه قبلي، رفتار خوب در زندان و اعتراف به اينكه اين ماري جوانا را براي مصرف شخصي تهيه كرده بود و اعتياد او به گونه اي عميق بود كه نمي توانست بدون مصرف ماري جوانا به كار عادي خود ادامه دهد مشمول تخفيف قرارگرفت، ولي تخفيف در مجازات ويلسون بدعتي نخواهد شد و اين يك مورداستثنائي بوده است و در مورد سايرين رعايت نخواهد شد. جنگ در كوههاي آسام دهلي نو- واحدهاي نظامي اعزامي هند به ايالت آسام، ديروزسيبابورا يك فرمانده استقلال طلبان آسام و سه تن ازدستيارانش راكشتند. اين عده با چند استقلال طلب مسلح ديگر در كوهي در نزديكي مرزبنگلادش به محاصره سربازان هندي افتادند و ضمن يك تيراندازي شديدكشته شدند. نيروهاي هندي مقدار زيادي اسلحه پرقدرت ساخت چين و يك دستگاه ارتباط مخابراتي به دست آوردند."}