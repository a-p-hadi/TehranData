{"title":"چگونه شاد باشيم","text":"توصيه هاي ساده براي لذت بردن از زندگي هرچند از امكانات موجود بيشترلذت ببريم، به همان نسبت شادمانه تر زندگي خواهيم كرد. شادي در زندگي، چيزي كه ما به دنبالش هستيم، در دور و بر ما و درانتظار ماست. ما بايد دور و برمان را خوب و دقيق بپاييم !... روزي از برادرم پرسيدم: آيا درزندگي احساس خوشحالي و سرورمي كني؟ او با بي تفاوتي گفت: آري و نه، بستگي به اين دارد كه منظور تو از خوشحالي چه باشد؟گفتم: پس به من بگو آخرين باركه خودت را خوشحال حس كردي، كي بود؟برادرم پاسخ داد: آوريل 1967. پيدا بود كه برادرم سوال جدي مرا شوخي و مزاح پنداشته بود. اماپاسخ او مرا به ياد اين مسئله انداخت كه وقتي ما درباره شادي فكرمي كنيم، معمولا فكر مي كنيم كه احساس شادماني و خوشحالي قاعدتا بايدچيزي خارق العاده و دور از دسترس باشد. اوج و منتها درجه يك وجد و سرورخالص و ديگر هيچ ! بعد مايوس مي شويم از اينكه هر چه ما پيرتر مي شويم، دست يافتن به آن اوج ومنتها دست نيافتني تر و نادرتر جلوه گر مي شود. از ديد يك كودك، خوشحالي يك كيفيت جادويي را داراست من خود بياددارم كه در كودكي، بازيهاي ساده پليس و دزد درميان درختان جنگل، پنهان شدن درلابه لاي يونجه هاي تازه بريده شده، شركت در تئاترهاي مدرسه چقدر خوشحالم مي كرد و شادي مابچه ها به زماني كه درمسابقه يي پيروز مي شديم يا دوچرخه نو نواري را صاحب مي شديم، چگونه به اوج مي رسيد. در سالهاي نوجواني اما، مفهوم شادي و خوشحال بودن تغيير مي كند: هيجان، عشق، شهرت و شركت درميهمانيهاي مدرسه و دبيرستان ازجمله شاديهاي اين دوران هستند. من هنوز عذاب شبي را احساس مي كنم كه دوستان و خويشاوندانم به يك مهماني دعوت شده بودند، اما من جزومدعوين نبودم اما زماني را نيز به ياد دارم كه از دعوت شدن به مهماني اي كه در آن چند شخصيت سرشناس حضور داشتند، به وجد آمده بودم. احساس من اين بود كه با حضور در اين مهماني از گمنامي به در آمده بودم! در بزرگسالي، چيزهايي كه شادي عميق براي آدمي به ارمغان مي آورند، از قبيل: تولد اولين كودك، عشق و ازدواج، رفاه زندگي چيزهايي هستندكه ريسك و خطراز دست دادن را در نيز در بردارند: افراد مورد علاقه آدمي در مي گذرند; عشق ديرنمي پايد. علائق زندگي چه بسا كهنه و تكراري مي گردند و ديگرچيزي آدم را راضي و شادمان نمي سازد. از اينجاست كه صاحبنظران و كارشناسان شادي انسان را امري بسيار پيچيده مي دانند. دائره المعارف من آدم خوشحال وشادمان راخوشبخت ياخوش شانس تعريف و معرفي مي كند، اما به نظر من بهترين تعريف شادمانگي وخوشحال زيستن آن است كه انسان ظرفيت لذت بردن ازمواهب زندگي راداشته باشد: هرچند از امكانات موجود بيشتر لذت ببريم، به همان نسبت شادمانه تر زندگي خواهيم كرد آسان است از لذتهايي كه در دسترسمان است، چشم پوشي كنيم از قبيل لذت دوست داشتن و محبوب ديگران واقع شدن، لذت با دوستان بودن، لذت آزاد زيستن و برخورداري از سلامتي، اما اگرما همين لذات را گرامي بداريم و قدر بشناسيم، خواهيم ديد چگونه زندگاني تلخ به كام ماشيرين خواهد شد! در زندگي لذت هاي كوچكي هم هستندكه اكثريت غالب مردم از وجود آنهابي خبرند. در مورد خود من، وقتي خانه را خلوت مي كنم و در سكوت وآرامش قرار مي گيرم و اوقات خود را صرف نوشتن مي كنم كه كار موردعلاقه و بهتر است بگويم عشق من است، از زندگي واقعا لذت مي برم. من اغلب تمام بامدادان راصرف نوشتن مي كنم و زماني كه بچه ها از مدرسه به خانه بازمي گردند، از سروصداي آنها لذت مي برم. پس از خوابيدن بچه ها، شوهرم به خانه مي آيد. ما روبه روي هم مي نشينيم و از مصاحبت همديگرلذت مي بريم. بعضي اوقات، دانستن اين مسئله كه شوهرم هنوز مرا دوست مي دارد و من هنوز برايش كهنه و يكنواخت نشده ام، شادي را برايم به ارمغان مي آورد. كسي نمي داند شادي بعدي كي و كجابه او روي خواهد آورد. من روزي ازدوستانم راجع به شادماني آن ها پرسيدم. برخي واقعا چيزهاي بي اهميتي را عنوان كردند. از قبيل آنكه من از خريد كردن لذت مي برم. ديگري گفت: دوست پرحرفي دارم كه حرف زدن با او مرا خوشحال مي كند. دوست ديگرم زنگ تلفن را دوست مي داشت: هر وقت تلفن زنگ مي زند. من مي دانم كه كسي دارد به من فكرمي كنند و لذت مي برم ! يك دوست ديگرمن مي گفت: ازرانندگي لذت مي برم. روزي حين رانندگي اتومبيل رامتوقف كردم تا اجازه دهم يك اتوبوس حامل بچه هاي مدرسه به يك جاده فرعي بپيچد. راننده اتوبوس لبخند زد و انگشت خود را براي تشكر از من بالا برد. من و راننده اتوبوس، يك لحظه در دنياي ديوانه موتوريست هابا هم يگانه گشتيم. همين مسئله به ظاهر كوچك و كم اهميت مرا به خنده واداشت و احساس شادماني به من دست داد. ما همه اين قبيل لحظه ها را درزندگي تجربه مي كنيم اما معدودي ازما آنها را به عنوان لحظه هاي شادي آفرين در ضمير خود ضبطمي كنيم. روانشناسان مي گويند كه براي خوشحال و خوشبخت بودن، ما به اوقات فراغت شادي بخش و شغل مورد علاقه نياز داريم. امامن ترديد دارم كه مادر بزرگ من كه 14 كودك را بزرگ كرد وتمام عمر لباس شست، هيچيك ازاينها را داشته باشد. اما اوشبكه اي از دوستان نزديك راداشت و از موهبت يك خانواده صميمي برخوردار بود و اينهاچيزهايي بود كه او را شادمان، راضي و خوشحال مي ساخت. شادماني مادر بزرگ من شايدبه خاطر آن بود كه از آنچه داشت خرسند وراضي بود و آرزو و انتظارنداشت زندگي از آنچه كه هست متفاوت تر باشد. داشتن انتخابهاي بيشمار در زندگي و زيرفشار گرفتن براي احرازموفقيت در هر زمينه ومرحله اي، شادي ما را به بدبختي بدل مي كند. ما اغلب چهاراسبه به مقصد موفقيت و پولدار شدن مي تازيم. بدون توجه به اينكه آنهايي كه اينها را دارند، الزاما و نوعا خوشبخت و شادنيستند و آرزوي به جاي ما بودن را دارند كه چون آنها موفق و ثروتمندنيستيم. در حالي كه شادماني ممكن است امري پيچيده براي ما باشد، حل مشكل نيز به همان نسبت پيچيده و دشوار است. شادي آن نيست كه چه اتفاقي براي ما در طول زندگي مي افتد شادي در آن است كه ما چگونه نسبت به اتفاق فكر مي كنيم و با چه شيوه اي با آن روبه رو مي شويم. شادي، استعداد و توانايي ماست براي آنكه از هر منفي يك مثبت بسازيم وشكست هاي زندگي را چالش و مبارزه به شمار آوريم. آرزو داشتن نسبت به اينكه آنچه را نداريم حتما داشته باشيم، لذت بردن از آن چه كه دراختيار داريم را براي ما تلخ و ناممكن مي سازد. بدانيم لذت ها، شاديهاو به طور كلي خوشبختي اي كه ما در زندگي به دنبالش هستيم، چه بسا درنزديكي هاي ما و منتظر ما هستند، مهم آن است كه ما دوروبرمان را خوبو به دقت بپاييم !... منبع: ريدرزدايجست ترجمه: پرويز ايرانزاد"}