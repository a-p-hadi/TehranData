{"title":"واليبال در تدارك تثبيت ميزباني نوجوانان جهان يك مربي واليبال به سوريه مي رود","text":"سرويس ورزشي: در پي توافق به عمل آمده بين فدراسيونهاي واليبال ايران و سوريه، به زودي يك مربي واليبال از كشورمان عازم دمشق مي شود. چندي پيش سوري ها دو مربي به ايران اعزام داشته بودند، اين بارنوبت به فدراسيون واليبال ايران رسيده است تا از بين مربيان واجدشرايط يك تن را نامزد شركت در كلاس مربيگري درجه يك واليبال سوريه كند. رئيس فدراسيون واليبال درتايلندمحمدرضا يزداني خرم رئيس فدراسيون واليبال ايران جمعه هفته جاري به همراه سعيددرخشنده مسئول روابط بين الملل اين فدراسيون عازم بانكوك پايتخت تايلند مي شود تا در اجلاس فوق العاده كنفدراسيون واليبال شركت كنند. در اين اجلاس كه روساي فدراسيونهاي واليبال كشورهاي آسيايي شركت دارند، انتخاب جديد رئيس چيني كنفدراسيون واليبال آسيا مورد تاييد مجدد قرار مي گيرد. اين اجلاس دو روز به طول مي انجامد. نماينده فدراسيون بين المللي واليبال مهرماه به تهران مي آيدنماينده ايتاليايي فدراسيون بين المللي واليبال جهت بازديد ازامكانات ورزشي كشورمان براي ميزباني واليبال نوجوانان جهان مهرماه سال جاري به تهران مي آيد. وي در مدت حضورش در تهران ضمن بازديد از دو سالن واليبال 12هزارنفري آزادي و پنج سالن، با مسئولان ورزش واليبال كشورمان به طور مفصل گفتگو خواهد كرد. فيلم و بروشور امكانات ورزشي ايران آماده شددر پي قبولي ميزباني ايران ازسوي فدراسيون بين المللي واليبال دربرگزاري پنجمين دوره مسابقه هاي نوجوانان جهان، فيلمي 8 دقيقه اي ازامكانات ورزشي كشورمان، سالن هاي واليبال، سالن هاي تمرين، محل اسكان تيمها همراه با بروشورهاي لازم تهيه شده است كه توسط رئيس فدراسيون واليبال كشورمان به اجلاس فدراسيون بين المللي واليبال در آتلانتا برده خواهد شد. اجلاس فدراسيون بين المللي واليبال در چند روز به آغازبازيهاي المپيك 1996 در شهر آتلانتا تشكيل مي شود كه در آن محمدرضايزداني خرم و محمود عدل رئيس فدراسيون واليبال و رئيس كميته واليبال ساحلي ايران شركت مي كنند."}