{"title":"اظهارات نخست وزير رژيم صهيونيستي پس ازديدار با كريستوفر","text":"بنيامين نتانياهو نخست وزير رژيم صهيونيستي ديروز پس از ديدار باوارن كريستوفر وزير خارجه آمريكا گفت: پيشرفت در مذاكرات ما بافلسطينيان و كشورهاي عرب بستگي به اراده آنان براي مقابله باخشونتهاي ضداسرائيلي دارد. به گزارش خبرگزاري فرانسه ; نتانياهو كه در يك كنفرانس خبري سخن مي گفت، افزود: انتخاب استراتژيك همه طرفهادر منطقه بايد روشن باشد: يا صلح يا خشونت و شما نمي توانيد هر دو را با هم داشته باشيد. نخست وزير رژيم صهيونيستي درمورد عقبنشيني نيروهاي اين رژيم ازشهر الخليل و نيزاحتمال ديدار با عرفات سخني نگفت. وي قبل ازديدار باكريستوفر تاكيد كرده بود كه برنامه هاي خود را در موردمذاكرات خاورميانه براي وزير خارجه آمريكا فاش نخواهد كرد. در اين حال، اسامه البازمشاور حسني مبارك رئيس جمهوري مصر ديروزگفت: كشورهاي عربي به اسرائيل دو ماه براي اعلام مقاصد خود در موردفرايندصلح وقت داده اند. الباز گفت: اعراب پس ازپايان اين ضربالاجل، يك موضع مشخص در مورددولت جديد رژيم صهيونيستي اتخاذ خواهند كرد."}