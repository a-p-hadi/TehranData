{"title":"خبرهاي كوتاه","text":"دهلي نو- يونايتدپرس دو تن از اعضاي حزب كمونيست هند براي نخستين بار پس ازاستقلال اين كشور در سال 1947ميلادي، به عنوان وزير واردكابينه هند شدند. هنگ كنگ- خبرگزاري فرانسه جورج بوش رئيس جمهوري پيشين آمريكا گفت: اصلاحات اقتصادي چين، به گونه اي است كه نتيجه طبيعي آن ايجاد وضعي شبيه اتحادشوروي پيشين و پايان يافتن كمونيسم در آن كشور است. گروزني- آسوشيتدپرس سه روز پس از صدور فرمان بوريس يلتسين رئيس جمهوري روسيه مبني برخروج نيروهاي اين كشور از جمهوري چچن، خروج اين نيروها ديروزآغاز شد. نايروبي- خبرگزاري فرانسه به گفته ديپلماتهاي مقيم نايروبي ممكن است نيروهاي تانزانيايي واوگاندايي براي جلوگيري از درگيريهاي خشونت آميز در بوروندي ارتش هاي خود را به اين كشور گسيل كنند. سارايوو- خبرگزاري رويتردو سرباز فرانسوي در يك سانحه رانندگي در جنوب غربي سارايوو كشته شدند."}