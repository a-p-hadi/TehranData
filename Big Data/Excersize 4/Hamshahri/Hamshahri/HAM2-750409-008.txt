{"title":"بيمه دانا، اطلاعيه سازمان حج و زيارت راتكذيب كرد","text":". سرويس علمي فرهنگي: شركت بيمه دانا با صدور اطلاعيه اي اعلام كرد: بيمه نامه حج و زيارت داراي دو جنبه تامين و پس اندازي است و هدف ازارائه آن، ايجاد سرمايه اي مطمئن و تضمين شده براي انجام سفر حج وزيارت اماكن مقدسه است. در اطلاعيه شركت بيمه داناتصريح شده است كه بيمه نامه حج و زيارت از جمله بيمه هاي مختلطپس انداز مورد عمل شركتهاي بيمه بازرگاني در بخش بيمه هاي اشخاص مي باشد. در اين اطلاعيه آمده است: به منظور رفع شبهه و عدم ايجاد حق براي بيمه گذاران در ذيل بيمه نامه اين شركت درج شده است كه بيمه نامه حج و زيارت، هيچگونه تعهدي براي سازمان حج و زيارت و شركت بيمه دانا درمورد ثبت نام و اعزام و يا تقدم نوبت اعزام، ايجاد نخواهد كرد. سازمان حج و زيارت روز شنبه گذشته اعلام كرده بود كه مفادآگهي شركت بيمه دانا در مورد بيمه حج و زيارت از نظر اين سازمان به عنوان مسئول اعزام حجاج و زائران اماكن مقدسه بلااثر است."}