{"title":"گچساران فاقد حمام عمومي است","text":"گچساران با جمعيتي حدود 130 هزار نفر تا چندسال قبل دو حمام عمومي در سطح شهر داشت كه يكي دراختيار شهرداري بود كه تخريب و تبديل به پاساژ و مغازه گرديد و ديگري هم حدود سه سال قبل توسط صاحبش تعطيل شد كه به پاساژ و مغازه تبديل شود و باوجود مخالفت مسئولين فرمانداري، شهرداري و اداره بهداشت متاسفانه بازگشايي نشد. از آن هنگام تاكنون اين شهر همچنان فاقد حمام است و اهالي جهت استحمام دربلاتكليفي و سرگرداني به سر مي برند ناگفته نماند كه به خاطر همين مسئله چندين بار تذكرات لازم جهت بازگشايي حمام قبلي يا احداث حمامهاي جديدبه مسئولين ذيربط داده شد ولي بنابه اظهارات آنان به علت پاره اي ازمشكلات، اين كار هيچگاه عملي نگرديد وتنها قشري كه بيش ازهمه ازنبودن حمام در سطح شهر رنج مي برند مستاجران و مستضعفيني هستند كه خانه هايشان فاقد حمام مي باشد البته كارگراني را كه در پائيز وزمستان براي چند ماهي جهت كاريابي از ديگر شهر و روستاهاي اين استان ساكن گچساران مي شوند به اين اقشار بايد افزوده شود ضمنا هستندكساني كه مجبورند براي يك استحمام رنج سفر را به خود هموار كنند و به شهرهايي مانند بهبهان، نورآباد بروند كه همين مسافرت هم برايشان صدها مشكل دست وپاگير ايجاد مي كند و هزينه مسافرت چند برابر هزينه يك استحمام مي شود. عده اي از اهالي هم در بهار و تابستان كه هوا در اين منطقه گرم و طاقت فرساست براي فرار از گرما و استحمام به رودخانه، چشمه سار وگندابهايي كه در بيابان و دره ها جاري است پناه مي برند كه با خطر غرق شدن و يا روبه رو شدن با آبهاي كثيف، غيربهداشتي وبيماري زا روبه روست. لذا ضرورت دارد مسئولين فرمانداري، شهرداري، اداره بهداشت با تشريك مساعي وباتوجه به مهاجرتهاي بي رويه روستائيان به شهر كه افزايش جمعيت را درپي دارد نسبت به اين مسئله بسيار مهم بهداشتي فكري اساسي كنند علي اكبر حيدري - گچساران"}