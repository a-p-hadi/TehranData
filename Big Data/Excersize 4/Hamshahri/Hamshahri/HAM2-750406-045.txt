{"title":"كوتاه، از سراسر كشور","text":"اعطاي تسهيلات به سرمايه گذاران در صنعت توريسم در كاشان كاشان- خبرنگار همشهري: به علاقمندان سرمايه گذاري در صنعت جهانگردي در كاشان تسهيلات داده مي شود. وزير فرهنگ وارشاد اسلامي در بازديد از روندبازسازي چند خانه قديمي دركاشان يادآور شد: اين شهر باوجود قرارگرفتن در حاشيه كوير، جاذبه هاي توريستي وديدنيهاي زيادي دارد اما از امكانات خوبي برخوردار نيست و بايد بابرنامه ريزي دقيق و مشترك با مردم، اين نقاط را براي استفاده ايرانگردان و جهانگردان آماده كرد. در اين زمينه وزارت فرهنگ وارشاد اسلامي آماده است با استفاده از اعتبارات تبصره هاي 3 و 50، تسهيلات و امكانات لازم را در اختيار علاقمندان قرار دهد. استقرار كلني هاي زنبور عسل درييلاقهاي اروميه . اروميه - خبرنگار همشهري: باآغاز شكوفايي گلها در مراتع وكوهستانهاي شهرستان اروميه وبا تعيين ظرفيت مراتع از سوي كارشناسان اداره امور دام، پرورش دهندگان زنبور عسل 80 هزار كندوي خود را به ييلاقهاي منطقه كوچ دادند به پيش بيني كارشناسان، در صورت مساعدبودن شرايط آب و هوايي، امسال يكهزار تن عسل در اين منطقه توليد و به بازار عرضه خواهد شد. ساخت 12 مجتمع آموزشي شبانه روزي در مناطق محروم كشور. اراك - خبرنگار همشهري 12مجتمع آموزشي شبانه روزي درمناطق محروم كشور امسال بااختصاص 5 ميليارد ريال اعتبارتكميل و آماده بهره برداري مي شود اين مجتمعها كه درمناطق محروم استانهاي فارس، بوشهر، مازندران، خوزستان، چهارمحال و بختياري و كهكيلويه وبويراحمد ساخته مي شود، مجموعا 40 هزار متر مربع زيربنادارند و علاوه بر كلاس درس، به امكاناتي نظير كارگاه، آزمايشگاه، سالن اجتماعات وكتابخانه مجهز خواهند شد. همايش معاونان پژوهشي دانشگاهها در كرمانشاه . كرمانشاه - خبرنگار همشهري: همايش معاونان پژوهشي دانشگاهها وروساي مراكزتحقيقاتي كشور در كرمانشاه آغاز بكار كرد. دكتر جباري دبير همايش گفت: اين همايش كه با هدف توجه زيربنايي به تحقيقات وكاربردي كردن آن و همچنين ارتباط بيشتر مراكز آموزشي و پژوهشي بادستگاههاي اجرايي كشور برپا شده است، به مدت 3 روز ادامه خواهدداشت."}