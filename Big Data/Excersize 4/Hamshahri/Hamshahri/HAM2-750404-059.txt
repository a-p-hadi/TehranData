{"title":"براي نخستين بار از تابستان امسال امتحانات تجديدي شهريور ماه(پايان تابستان)در مرداد ماه برگزار مي شود","text":". سرويس علمي فرهنگي: امتحانات تجديدي دانش آموزان تهراني كه درسالهاي گذشته، بعد از برگزاري امتحانات كلاسهاي جبراني، و درشهريورماه انجام مي شد، امسال براي اولين بار در مرداد ماه برگزارمي شود. به گزارش خبرنگار همشهري، براي آگاهي از تاريخ دقيق امتحانات تجديدي پايه هاي مختلف تحصيلي كه براي اولين بار در مردادماه امسال برگزار مي شود، لازم است كه دانش آموزان و اولياي آنها به مدارس مربوطه مراجعه كنند. براساس اين گزارش، تمامي امتحانات تجديدي از 15 مردادماه آغازمي شود و تا سي ام همين ماه ادامه خواهد داشت. همچنين امتحان دروس شفاهي و عملي قبل از برگزاري امتحانات تجديدي و در محل مدارس توسطمعلمان مربوطه به عمل مي آيد. درضمن امتحان زبانهاي غيرانگليسي (فرانسه و آلماني)پايه هاي دوم و سوم راهنمايي و اول تا سوم نظام فعلي و نظام جديد براي دانش آموزاني كه داراي معلم و كلاس مستقل نمي باشند، روز پنج شنبه اول شهريورماه در مجتمع هاي تطبيقي دختران وپسران برگزار خواهد شد. براي اطلاع خانواده ها، لازم به تذكر است كه بعد از اتمام امتحانات خردادماه و تا شروع سال تحصيلي جديد سه امتحان ديگر صورت مي پذيرد كه به ترتيب شامل: امتحانات كلاسهاي جبراني(براي شركت كنندگان در كلاسهاي جبراني)، امتحانات تجديدي(براي قبول نشدگان در امتحانات جبراني ونيز افراد تجديدي كه در كلاسهاي جبراني شركت نداشته اند)و در نهايت امتحانات غائبين موجه تجديدي مي باشد كه صرفا مخصوص آن دسته ازافرادي است كه با عذر موجه در امتحانات شركت نكرده و غيبت خود راصبح روز غيبت به مدرسه اطلاع داده باشند."}