{"title":"گفتگو با بيژن بيجاري، داستان نويس داستان نويسي; دست نايافتني تر از گذشته","text":"داستان نوشتن، سواي همه تمهيدات و امكانات، به تمركز و آرامش مستمر نياز دارد كه امروزه ديريابي اش حكم كيميا يافته است بيژن بيجاري(متولد 1330، اصفهان)از سال 1352 به بعد داستانهاي كوتاهش را در مطبوعات منتشر كرده است. همچنين دو مجموعه داستان نيزاز وي منتشر شده است: عرصه هاي كسالت وپرگار. درباره آثار چاپ شده بيجاري- بخصوص پرگار- و نيز بخشهايي از داستانهاي بلندي كه اخيرانوشته، گفتگويي با وي انجام شده كه از نظرتان مي گذرد. شما از معدود نويسندگاني هستيد كه در دانشگاه، ادبيات فارسي خوانده ايد. فكر مي كنيد رشته تحصيلي تان تا چه حد در داستان نويسي شما، تاثيرگذار بوده است و اساسا دانشگاه در داستان نويسي كشور چه تاثيري مي تواند داشته باشد؟در آغاز از شما تشكر مي كنم. راستش پس از يك ربع قرن كه دارم مي نويسم هنوز فكر مي كنم زود است كه خودم باور كنم داستان نويس شده ام. شايد اين بدان دليل باشد كه حداقل مي دانم نويسندگان ايراني - استادان و پيشكسوتاني كه اين راه را پيموده اند و مي شود آنها را به صفت نويسنده متصف كرد- از چه راههاي صعبالعبور و چه راه كوره هاي گداخته اي گذر كرده اند. باري تقدس حريم داستان نويسي ايران، باعث شده من همواره و روز به روز، هدف داستان نويس شدن را دست نايافتني تر از پيش ببينم وباز راستش، درباره ارتباط رشته تحصيلي ام در دانشگاه و داستان نويسي - حالا كه شما مي پرسيد- مي بينم يك تناقض وجود دارد: از سويي داستان نويس امروز، بيش از هر چيز بايد با آموزش - آن هم آموزش سطح بالا و تمرين وممارست- همراه باشد، و از سوي ديگر نيز، لااقل در دوره اي كه ما درس ادبيات مي خوانديم(سالهاي 48 تا 53)، آموزش عالي با ادبيات معاصربيگانه بود- مگر در موارد غيررسمي. به هر حال من فكر مي كنم آن روزها، حداقل فضاي دانشگاهي و حال و هواي آن، به گونه اي ما را به سوي نوتر شدن سوق مي داد. وگرنه، آموزشهاي دانشگاهي در آن دوران، كلا با تجربيات فعلي من بيگانه بوده است. البته شايد آموزش متون كلاسيك فارسي در آن سالها، باعث گرديد، ارتباط من با گنجينه شعر ونثر ادبيات فارسي قطع نشده و اين ارتباط تا به امروز- حتي المقدور- استمرار يابد. درباره تاثير دانشگاه بر داستان نويسي كشور و چگونگي اين تاثير وتاثر نيز، بديهي است در صورت جدي گرفته شدن آموزش داستان نويسي معاصردر دانشگاهها، اين امر، نه فقط به شكوفايي داستان كه چه بسا به تجديدحيات واقعي كل ادبيات معاصر ما بينجامد البته شما هم مي دانيد كه فتح شدن اين بحث، به نتايج ملموس، حديث فعلي است كه به يك بررسي كارشناسانه نياز دارد كه ازحوصله اين فرصت خارج است. تقريبا در تمام داستانهايتان از نظرگاه داناي كل محدود به شخصيت اصلي استفاده كرده ايد. آيا استفاده از نثر تحليل گر و به نوعي حضورنويسنده در متن، شما را به اين انتخاب واداشته است؟ انتخاب نظرگاه (Point of View)اصولا شايد اولين انتخابي است كه توسط داستان نويس صورت مي گيرد. نويسنده داستان كوتاه نيز، معمولا از اين قاعده مستثنانيست. با اين تفاوت كه در داستان كوتاه، چه بسا نويسنده كل قصه اش رابا چند نظرگاه اجرا نمايد تا با خيال راحت، انتخاب بهتر را از ميان اجراها انتخاب كند. البته در داستان بلند- و رمان هم احتمالا- ظاهرا انجام اين كار عملي نيست و نمي شود سراسر داستان بلند را هربار با استفاده از يكي از انواع نظرگاهها نوشت، اگر چه مي توان يك داستان بلند را بارها بازنويسي كرد شايد به همين دليل است كه نگارش يك داستان كوتاه، مدت زماني طولاني را- شايد- نياز داشته باشد در هرحال انتخاب نظرگاه داناي كل محدود به ذهن شخصيت اصلي، در تعدادي ازداستانهاي من، با توجه به روشي كه درباره داستان كوتاه توضيح دادم نوشته شده و دليل انتخاب اين نظرگاه بخصوص، شايد اين بود كه اين نظرگاه را براي نشان دادن ذهن و ذهنيت آن آدمها بيشتر پسنديده ام. اگر اين گزينش درست صورت نگرفته باشد، مسئول آن بي گمان نويسنده است. انگيزه گزينش اين نثرتحليل گر و ارتباطش با اين نظرگاه چيست؟درباره استفاده از نثرتحليل گر و رابطه اش با استفاده از نظرگاه داناي كل محدود به ذهن، بايد بگويم بله معمولاچنين بوده و ظاهرابايد وجودنثر تحليل گر در انتخاب آن نظرگاه موثر بوده باشد(كه بوده); اما مي خواهم اضافه كنم كه در داستانهاي بلند اخيرم - كه هنوزانتشار نيافته - اگر چه اين زبان تحليل گر با سماجت بيشتر حتي، در متن وجود دارد، نظرگاه داستان فقط نظرگاهي كه شما به آن اشاره كرديدنيست، و فقط هم يك نظرگاه نيست. ضمن آنكه نظرگاه داناي كل مطلق و آن نظرگاه متحرك در آخرين داستان چاپ شده ام(اول شخص مفرد، در مجموعه پرگار)نيز تا حدودي خود را نشان داده اند. به قول دوستان منتقد، حتي دست نويسنده هم ديده مي شود. و چه باك؟ و نكته ديگر درباره آن زبان تحليل گر اينكه، احساس مي كنم بعضي وقتها نثر رهاي داستان يا نثركنترل نشده - به شرطي كه با ضربان نبض نويسنده نوشته شودـ تجربه وسوسه انگيزي است. هم نسلان شما ديگر اغلبموهايشان جوگندمي شده و كم كم وقت محك زدن به كارنامه اين نسل فرا مي رسد. شما اين كارنامه را چگونه ارزيابي مي كنيد؟داستان نويسي يك كار تمام وقت است. نوشتن، و بخصوص داستان نوشتن، سواي همه تمهيدات و امكانات، به تمركز و آرامشي مستمر نياز دارد كه امروزه ديريابي اش حكم كيميا يافته است. به هر حال همسن و سالهاي من - بيش از نوددرصدشان - روزها و زماني را كه معمولا و به طور طبيعي زمان نگارش خلاقه است، به كارهاي ديگري اشتغال دارند. متاسفانه تامين هزينه ها روزبه روز مشكل تر مي شود. البته از آنجا كه من لااقل كاراداري ام باز هم به گونه اي با فرهنگ و خدمات فرهنگي توام است، احتمالا از اين بابت لااقل خوش شانس تر از برخي ديگر بوده ام اگر چه لازم است توضيح بدهم من سالهاست عادت كرده ام در خانه ام، در اوقات فراغت و بيشتر البته شبها بنويسم. با توضيح اين مسئله به عنوان مقدمه مي خواهم به اين نتيجه برسم كه: خب، با چنين وضعيتي لااقل نمي توان ازلحاظ كمي و تعدد آثار درخشان توسط يك نويسنده بخصوص يا چند نويسنده از اين نسل، به عدد دندانگيري رسيد. اما با توجه به تعدد داستانهاي درخشان و تنوع نوع ادبي عرضه شده توسط اينان و با ارزيابي كيفيت مجموعه كارها- و چه بسا آثاري كه فرصت انتشار نيافته - مي توان اميدوار بود كه در آينده نزديك - در صورت وجود يك بازار نشر پرتحرك، با طراوت و سالم - شاهد عرضه آثار تعدادي از نويسندگان هم نسل من باشيد، كه بي گمان در تاريخ ادبيات معاصر ما جايگاه درخوري به آن آثار اختصاص خواهد يافت.. ضمن آنكه اين نسل به طور نسبي دستكم سه چهار سال ديگر وقت دارد كه آثارپخته ترش را عرضه كند. واقعيت اين است كه با توجه به عشق توام با انضباط ادبي دراين نسل، همچنين وجودتجربيات عرضه شده قابل تامل شان اين اميدواري را قوت بيشتري مي بخشدكه چه بسا اين نسل هم، پيش از آن كه همه موهايش به سفيدي گرايد، آثاري ماندگار و شاهكارهايش را بنويسد. و حالا كه اين بحث پيش آمده، اجازه بدهيد من در اين فرصت يادآور شوم كه من و همنسلانم بيش از هرچيز به اعتبار و اعتلاي ادبيات و داستان فارسي مي انديشيم و هم از اين روست كه به قولي يكي از بزرگان هنوز هم چراغمان در اين خانه مي سوزد. چه آثاري آماده چاپ يا دردست انتشار داريد؟گفتن ندارد كه حرف زدن درباره آثار چاپ نشده، شايدزياد خوشايندنباشد، اما به هرحال چون تعدادي از دوستان و استادان نويسنده ام، بخشهايي از آثاري را كه نام مي برم - يا در يك مورد، كل اثر را- خوانده يا شنيده اند، خدمت تان عرض مي كنم كه: در سال 64 داستان بلندبالاتر از سياهي(130 صفحه)وطي سالهاي 65 تا 74دو داستان بلندديگر با عنوانهاي باغ سرخ وتماشاي يك روياي تباه شده را نوشته ام كه فصولي از دومي در مطبوعات چاپ شده و خواهد شد. اما تا رهايي ازاين سه قفس خود ساخته، آنها را همواره دم دست نگه مي دارم و تا هنگام انتشار كل آنها، هرازچندگاهي نگاهي به آنها خواهم انداخت. اميدوارم حداكثر تا پاييز امسال آنهار ا حروفچيني كنم. از شما براي شركت دراين گفتگو متشكريم."}