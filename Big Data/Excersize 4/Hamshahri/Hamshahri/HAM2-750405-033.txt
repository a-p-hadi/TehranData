{"title":"خرابكاري حسودان در جزيره خوشبختها","text":"جورج تاون - كيمان Cayman Ilands آيلند يكي از كشورهاي نيمه مستقل جزيره اي درياي كارائيب است كه فرماندار كل آنرا ملكه انگليس تعيين مي كند. اين جزيره كه پنج قرن پيش توسط كريستف كلمب كشف شد ونامش را تمساح(واژه Caimanاسپانيائي)گذارد از سه قرن پيش ازمستعمرات انگليس بود وبراي اروپائيان يك گردشگاه ومحل استراحت وگذرانيدن تعطيلات سالانه و ماه عروسي بشمار مي رود و از اين لحاظ كشوري ثروتمند است كه در آن حتي يك فرد بيكار ديده نمي شود. كيمان همچنين يك مركز عمده توليد ميوه و پرورش مرغ، گاو و ماهي و سنگ پشت دريايي است و فوق العاده زيبا و خوش آبوهوا است. ديروز با يافت شدن چند بوته كوايچ غم و اندوه و نگراني مردم اين جزيره را دربرگرفت و پارلمان آن از فرط ناراحتي اعضايش جلسه خود را تعطيل كرد و... خاصيت بد اين بوته كه در فلوريداي آمريكا مي رويد اين است كه هر كس از كنار آن عبور كند به خارش شديد بدن، سوزش و قرمزي پوست و نيز تب مختصر وبيخوابي و تضعيف حس چشايي مبتلا مي شود ترس دولت و ساكنان جزيره كيمان اين است كه اگر اين بوته ها وارداتي فورا نابود و ريشه كن نشوند و توريستها متوجه وجود آنها گردند خوشبختي آنها از دست خواهدرفت و ديگر كسي به آن جزيره سفر نخواهد كرد. مردم كيمان رقباي توريستي اين جزيره و دشمنان ثروت و خوشبختي خود و حسودان را متهم مي كنند كه نهال و بذر اين بوته را از آمريكا به آنجا برده و كشت كرده اند."}