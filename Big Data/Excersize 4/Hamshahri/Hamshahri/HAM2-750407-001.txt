{"title":"داستانهاي بازگو نشده ازيك دوران استثنايي","text":"فيلمي ديگر از جنگهاي داخلي اسپانيااشاره: درباره فيلم طرفداران آزادي به كارگرداني وينسنت آراندا(Vincente Aranda)كارگردان اسپانيايي كه به بازگويي جنگ داخلي اسپانيا در دهه سي مي پردازد. طرفداران آزادي با استقبال تماشاگران مواجه شده است و اينكه فيلمي با موضوع تاريخي - جنگي كه ته مايه ديدگاهي كمونيستي دارد هنوز مورد توجه مردم است، مطلبي است كه بايدبه آن از ديد اجتماعي - سياسي بيشتر مورد توجه قرار گيرد. . واحد رسانه هاي خارجي: اسپانيا همچون كسي كه مي خواهد ازيادآوري يك كابوس خودداري كند، وظيفه بازگويي تاريخ غم انگيز ومصيبت بارجنگهاي داخلي اش را به خارجيها واگذار كرده است. اما، سال گذشته فيلمساز انگليسي كن لوچ در فيلم سرزمين و آزادي به شكلي به يادماندني، يك گروه آنارشيست در شرق اسپانيا و بين سالهاي 371936زندگي مي كردند را به تصوير كشيد. اين گروه به خاطر هدفهايي كه داشتندوانمود كردند كه كمونيست هستند و ازسوي مسكو هدايت مي شوند اماحوادثي كه در طول فيلم بر آنها گذشت باعث بيداري آنان شد. به نوشته مجله تايم اخيرا براي اولين بار يك كارگردان اسپانيايي در اين كشورفيلمي ساخته است كه از ديدگاه چپ گرايان اسپانيا به موضوع جنگ مي پردازد. اين فيلم كه به مناسبت شصتمين سالگرد وقوع خشونت در 18 جولاي(28تير)سال 1936 در اسپانيا به نمايش درآمده است طرفداران آزادي نام دارد. وينسنت آراندا فيلمساز 69 ساله اسپانيايي درباره اين فيلم مي گويد: ما فرزندان و نوه هاي كساني هستيم كه در يك دوران استثنايي زندگي مي كردند، كساني كه داستان آنها هرگز بازگو نشده است. سه تن از بازيگران زن برجسته اسپانيا در اين فيلم بازي مي كنند. طرفداران آزادي درباره زناني است كه به يك گروه نظامي دربارسلون مي پيوندند و راه خود رابه سوي خط مقدم جبهه درپيش مي گيرند. ويكتوريا آبريل نقش يك زن روحاني را بازي مي كند كه بادنياي مردگان ارتباط برقرار مي كند. آنابلن يك جنگجوي پرحرارت درراه آزادي است، وآدرياناژيل راهبه اي است كه از صومعه خويش فرارمي كند. اين زنان اصرار دارند كه همپاي مردان بجنگند و به اندازه آنان كاركنند. اسپانيايي هاي مشتاق كه مايلند تحولاتي كه سالها پيش منجربه تقسيم كشورشان شد رادريابند به تماشاي اين فيلم رفته اند. اين فيلم با بيش از نيم ميليون تماشاگر و 5/2 ميليون دلار فروش يكي ازموفقترين فيلمهاي سينماي اين كشور بوده است. باوجود توجه مردم به فيلم و فروش خوب آن منتقدان رضايت كمتري داشته اند. روزنامه آلپيس چاپ مادريد فيلم طرفداران آزادي را به شاخه هاي يك درخت بدون تنه تشبيه كرده است. به عقيده اين روزنامه فيلم مخلوطي از اجزاي خوب است كه به شكلي بي نهايت ساده و قابل تشخيص به هم متصل شده اند و صحنه هاي روشن واحساس برانگيز فيلم به خوبي كنار يكديگر قرار نگرفته اند."}