{"title":"داوران فوتبال ايران در رقابتهاي قاره اي","text":". سرويس ورزشي: به دعوت كنفدراسيون فوتبال آسيا سه داور بين المللي فوتبال از ايران به منظور قضاوت ديدار تيم هاي ملي فوتبال سوريه وقطربه دمشق عزيمت خواهند كرد. ديدار برگشت دو تيم درچارچوب مسابقه هاي مقدماتي گروه هفتم جام ملتهاي آسيا روز29 تيرماه جاري در شهر دمشق برگزار مي شود وحسين عسگري به عنوان داور وسط و علي نقي مصطفي نژاد و زاهد بحريني به عنوان كمك داور اين ديدار را قضاوت خواهند كرد. همچنين از سوي كميته داوران كنفدراسيون فوتبال آسياعبدالله باعزم داوربين المللي ايران براي قضاوت مسابقه هاي مقدماتي گروه دوم جوانان آسيا برگزيده شده است. اين رقابتها با شركت تيم هاي جوانان قطر، لبنان، عمان وتركمنستان از تاريخ 4 تا 8مردادماه سال جاري در شهر دوحه مركز قطر به صورت مجتمع ودوره اي برگزار مي شود و طي آن يك تيم برتر راهي مرحله نهايي خواهد شد. شايان ذكر است كه به دنبال انتخاب داوران ايراني براي قضاوت بازيهاي بين المللي قاره آسيا، روز گذشته فاروق بوزورئيس كميته داوران آسيا ورئيس فدراسيون فوتبال سوريه طي پيامي به داريوش مصطفوي از نتايج قابل توجه فوتبال ايران در بازيهاي بين المللي قدرداني و تشكر كرده است. در اين پيام آمده است، به دليل مديريت صحيح در فوتبال ايران، تيمهاي جوانان و بزرگسالان ايران به مرحله نهايي صعود كردند واميدواريم پيشرفت فوتبال در كشور پهناور ايران كماكان ادامه داشته باشد."}