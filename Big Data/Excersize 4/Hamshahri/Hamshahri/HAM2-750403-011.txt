{"title":"سالانه 30 هزار واحد مسكوني براي اجاره به خانوارهاي كم درآمدساخته خواهد شد","text":"تهران- واحد مركزي خبر8/16از خانواده هاي اجاره نشين در زيرخط فقر زندگي مي كنند و نياز جدي به حمايت دولت دارند. آخوندي وزير مسكن و شهرسازي بااعلام اين مطلب افزود: براساس آمار سال 1372 كشور يك ميليون و سيصدهزار نفر خانوار اجاره نشين شهري داريم كه 8/16 درصد آنها كه شامل 160 تا 220 هزار خانوار مي شوددر زير خط فقر زندگي مي كنند. باتوجه به سياست جديد دولت در ريشه كني فقر، لايحه اي در دولت در دست بررسي است تا به اين خانواده ها كمك شود. وي گفت: براساس اين لايحه سالانه 30 هزار واحد مسكوني ساخته شده دركشور به اين گروه از خانوارها اجاره داده خواهد شد. وزير مسكن به علل گراني مسكن در كشور به ويژه تهران اشاره كرد و گفت: يكي ازبحثهاي جدي ما در كنفرانس هابيتات اين بود كه دولتها بايد از بوجودآمدن شهرهاي بسيار بزرگ جلوگيري و رشد آنها را متوقف كنند. زيرا يكي از علل گراني رشد تقاضا است."}