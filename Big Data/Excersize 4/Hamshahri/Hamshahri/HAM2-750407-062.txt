{"title":"در جلسه علني ديروز مجلس: اعتبارنامه نماينده رفسنجان ردشد","text":"هاشم زاده هريسي نماينده تبريز به عنوان نماينده مجلس درهيات نظارت بر مطبوعات انتخاب شد. . سرويس سياسي: اعتبارنامه حميد بهرامي احمدي نماينده رفسنجان با149 راي مخالف، 49 راي موافق و 15 راي ممتنع رد شد. به گزارش خبرنگار همشهري، درجلسه علني ديروز مجلس كه به رياست آقاي ناطق نوري تشكيل شد ابتدا مخبر كميسيون تحقيق در گزارش كوتاهي اعلام كرد كه اين كميسيون به اتفاق آرا اعتبارنامه نماينده رفسنجان را رد كرده است. بهرامي نيز در سخنان كوتاهي گفت: من مشروح مطالب خود رادر جلسه غيرعلني گفته ام و ديگرنيازي به توضيح بيشتر نيست. پس از آن راي گيري به عمل آمد كه با 149 راي مخالف اعتبارنامه بهرامي به تصويبنرسيد. در ادامه جلسه علني ديروزانتخاب نمايندگان مجلس دربرخي ازهيات ها انجام شد وهاشم هاشم زاده هريسي به عنوان نماينده مجلس درهيات نظارت بر مطبوعات، سيدمصطفي سيدهاشمي به عنوان نماينده درهيات نظارت بر چاپ تمبر، اوراق بهادار و اسناد رسمي واسماعيل دوستي به عنوان نماينده در هيات رسيدگي به اسناد و اوراقي كه دراثرحوادث غيرمترقبه از بين رفته اند انتخاب شدند. روز گذشته مجلس دو ساعت جلسه غيرعلني داشت كه در اين جلسه مشروح مطالب مربوط به اعتبارنامه نماينده رفسنجان مورد بررسي قرارگرفت. آقاي ناطق نوري در ابتداي جلسه ديروز بااشاره به فاجعه هفتم تيرانفجار دفتر مركزي حزب جمهوري اسلامي و شهادت تعدادي از مسئولين سه قوه نظام جمهوري اسلامي را در راستاي توطئه دشمنان جهت به زانودرآوردن نظام عنوان كرد و گفت: دشمنان انقلاب پس از تصويب قانون اساسي و شكل گرفتن اركان نظام، از راه ديگري كه ترور شخصيت ها و نفوذدر دستگاهها بود وارد عمل شدند. جلسه علني ديروز تا ساعت 30/12دقيقه ادامه داشت و هفته آينده تعطيل است. مجلس تا نوزدهم تيرماه جلسه علني ندارد. ديروز همچنين انتخابات هيات رئيسه كميسيون مسكن و شهرسازي وراه و ترابري مجلس شوراي اسلامي نيز انجام شد و جمشيدقنبري به رياست اين كميسيون برگزيده شد. محمد سقايي به عنوان نايب رئيس اول، حسن دهگان نايب رئيس دوم، محمدحسين نخبه الفقهايي منشي اول، پرويز رواني منشي دوم و مرضيه صديقي به عنوان مخبر انتخاب شدند."}