{"title":"دقت كنيد! قيمت قانون","text":"توان قوي اقتصادي تا چه حد مي تواند توجيه كننده قانون شكني باشد; برخي از ثروتمندان كنوني جامعه ما با اتكاء به پولشان هم خود مرتكبخلاف مي شوند و هم مروج بي اعتنايي به قانون در بين اطرافيانشان مي شوند. روز دوشنبه - پريروز- در يكي از خيابانهاي منشعب از خيابان ميرداماد نوجواني حدود پانزده ساله هنگام رانندگي يك اتومبيل آخرين مدل به پنج اتومبيل ديگركوبيد و با خونسردي با تلفن همراه، پدرش را خبر كرد و پدر نيز دقايقي بعد خود را به محل حادثه رساند. پدر نخست به شخصي كه خودروي او بيشتر آسيب ديده بود پيشنهادفروش اتومبيلش را داد و پس از موافقت صاحب خودروي آسيبديده، چكي به مبلغ بيست و پنج ميليون تومان در وجه او كشيد و به صاحبان چهاراتومبيل صدمه ديده ديگر نيز مجموعا پنج ميليون تومان پرداخت وظاهرا قضيه با خير و خوشي پايان يافت، اما نه پدر مهربان ! و نه رانندگان اتومبيلهاي خسارت ديده لحظه اي نينديشيدند كه چرا بايد يك نوجوان پانزده ساله، بدون داشتن گواهينامه، رانندگي كند و يا اينكه اگر اين تصادف منجر به فوت شخصي مي گرديد، چه اتفاقي مي افتاد؟شايد به اين مسئله هم فكر كرده بودند و يا حتي تجربه آن راداشتند: تنها رقم پرداختي مي بايستي افزايش مي يافت تصور كنيد چنانچه افراد يك جامعه هر يك به نسبت توان ماليشان به خود اجازه ناديده انگاشتن قوانين مقررات رابدهند، وضعيت چگونه خواهد شد. دقت كنيم تحت هر شرايط و به هر قيمتي نه به خود و نه به ديگران اجازه قانون شكني ندهيم و براي قانون قيمت تعيين نكنيم."}