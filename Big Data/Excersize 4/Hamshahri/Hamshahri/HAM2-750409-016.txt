{"title":"گزارش هفتگي دادوستد سهام در بورس تهران","text":". سرويس اقتصادي: بورس تهران در اولين هفته تيرماه 1375 شاهددادوستد، 43 ميليون و 364 هزار و 926 سهم به ارزش 447 ميليارد و 838ميليون 865 هزار ريال بود. اين تعداد سهم در 7 هزار و 233 نوبت وبراي 5 هزار و 61 نفر خريداري و دستور تغيير اسناد مالكيت آنها داده شد. از 124 شركتي كه سهام و حق تقدم آنها در اين هفته مورددادوستدقرار گرفت سهام 4 شركت به علت برگزاري مجامع عمومي عادي سالانه وتقسيم سود نقدي، 35 شركت هم به علت عرضه تقاضا كاهش نرخ داشت. سهام 72 شركت نيز با افزايش قيمت روبرو شد و به همين علت شاخص كل قيمت سهام با 44/4 واحد افزايش به 84/2004 واحد رسيد. سهام 13 شركت نيز بدون تغييرقيمت مورد دادوستد قرارگرفت. در اين هفته سهام شركتهاي توليدي مرتب وآزمايش پس از پذيرش و درج نام آنها در تابلو فهرست نرخ بورس مورد دادوستد قرار گرفت. هر سهم شركت آزمايش با 5 هزار ريال و توليدي مرتب با 17500 ريال معامله شد. پررونق ترين روز دادوستد هفته روز شنبه 5 تيرماه بود. در اين روز36 ميليون و 997 هزار و 98 سهم به ارزش بيش از 399 ميليارد و 272ميليون ريال در يك هزار و 83 نوبت براي 550 نفر خريداري شد. سود ويژه شركت صنعتي پيام در سال مالي جاري(منتهي به 31/6/1375)حدود 3 ميلياردو500 ميليون ريال است و پيش بيني مي شوداين رقم براي سال مالي آينده به 11 ميليارد ريال افزايش يابد. . جلال شهرابي، مديرعامل شركت صنعتي پيام در جريان ديدارمسئولين وكارگزاران بورس اوراق بهادار تهران از خطتوليد اين شركت ضمن اعلام خبر فوق گفت: ميزان فروش محصولات شركت در سال مالي جاري به 5/21ميليارد ريال و در سال مالي آينده به 53 ميليارد ريال خواهد رسيد. وي گفت: سرمايه ثبت شده شركت در حال حاضر دو ميلياردريال منقسم به دوميليون سهم يكهزار ريالي با نام است هيات مديره پس از بررسي وبرآورد اخير خود گزارش توجيهي افزايش سرمايه تا سقف پانزده ميلياردريال را تصويب و مراتب را جهت اظهارنظر به بازرس قانوني اعلام داشته و بزودي صاحبان سهام را براي تشكيل مجمع فوق العاده دعوت خواهدكرد. وي افزود: سرمايه گذاري انجام شده طي سال مال جاري بالغ بر4500ميليون ريال است. اين رقم صرف بازسازي، نوسازي وتوسعه كارخانه اصلي، سرمايه گذاري در شركتهاي خدمات پيام و پيام قشم و نيز خريدسهام شركتهاي معتبر شده است. پيش بيني هيات مديره براي سرمايه گذاري سال مالي بعد رقمي بالغ بر يك ونيم برابر رقم سال مالي جاري است. مديرعامل شركت صنعتي پيام در ادامه گفت: بررسي و انتخاب مدل جديدتلويزيون 21 اينچ براي سال 1378، انتخاب تلويزيون 14 اينچ براي منطقه آزاد قشم و انتخاب تلويزيون 29 اينچ براي كارخانه تهران دردستور كار شركت قرار دارد. ميزان توليد شركت آلومينيوم پارس پارسال به 14هزار تن رسيد وپيش بيني مي شوداين رقم امسال دست كم به 15هزار تن افزايش يابد. . سيدمحمود حسيني، مديرعامل شركت مذكور به خبرنگار ماگفت: سودپارسال شركت حدود 14 ميليارد ريال بوده است و پيش بيني مي شود اين رقم امسال به 25 ميليارد ريال برسد. ميزان توليد شركت در بهار امسال 3500 تن بوده است. وي بااشاره به اينكه نرخ وزارت صنايع براي محصولات ماارشادي است وتنها 4 درصد كمتر از نرخهاي پيشنهادي ما بوده است گفت: ميانگين نرخ محصولات شركت امسال نسبت به سال گذشته حدود 55 درصد افزايش داشته است. وي افزود: ميزان صادرات شركت پارسال حدود 5 ميليون دلار بوده است و پيش بيني مي كنيم امسال نيز در همين حد صادرات داشته باشيم. به گفته وي، مجمع فوق العاده شركت اين ماه براي تصويب افزايش سرمايه برگزارمي شود."}