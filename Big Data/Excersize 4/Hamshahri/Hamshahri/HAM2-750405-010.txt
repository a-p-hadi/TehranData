{"title":"طرح تازه بيمه قالي بافان با استفاده ازدرآمد صادرات فرش","text":"براي بيمه قالي بافان طرحي به دولت ارائه شده است كه براساس آن هزينه بيمه قالي بافان از محل صادرات فرش تامين مي شود. اما از آنجا كه امكان داشت اجراي اين طرح به صادرات اين كالا لطمه بزند تاكنون اقدامي در مورد آن صورت نگرفته است. . محمدرضاعابد مديرعامل شركت فرش ايران در گفت وگويي باخبرگزاري جمهوري اسلامي ضمن اعلام اين مطلب، افزود: شركت فرش قادر است درصورت تامين 20 ميليارد ريال اعتبار براي آموزش قالي بافي، 25 هزارشغل در مناطق محروم ايجاد كند. وي گفت: هدف از اجراي طرح آموزش قالي بافان، توسعه وترويج صنعت قالي بافي، افزايش درآمد و بالا بردن سطح اشتغال و فقر زدايي است."}