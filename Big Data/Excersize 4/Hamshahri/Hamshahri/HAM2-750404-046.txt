{"title":"تقاضاي ساكنان كوچه گلگون","text":"تقاضا داريم نسبت به درج اين نام اقدام شود تا باعث جلب توجه مقامات محترم شهرداري منطقه 4 ناحيه 3 و اجابت تقاضاهاي زير گردد: 1)پياده رو خيابان بني هاشم شمالي، روبروي مجموعه گلگون الف، كه مدتها پيش از طرف شركت گاز و شركت برق كنده شده ترميم گردد. توضيح آنكه در مراجعه به شركتهاي مزبور اعلام مي دارند كه حق ترميم راشهرداري منطقه قبلا از آنها مي گيرد و بعداجازه حفاري مي دهد. 2)به وضع پارك محلي كوچكي كه در نبش كوچه گلگون واقع است توجه شودو پارك مزبور از اين حالت آشفته و بلااستفاده به در آيد. توضيح آنكه براحتي مي توان در قسمتي از اين پارك محلي براي بازي بچه هاي محله تعبيه كرد كه بخصوص با نزديكي تابستان بسيار لازم است و از بازي بچه ها در كوچه ها و خيابانها جلوگيري خواهد كرد. بخشي ديگر از پارك را هم مي توان به گلكاري يا درخت كاري يا هر ترتيب ديگري كه مقامات شهرداري منطقه 4 ناحيه 3 مناسب بدانند اختصاص داده شود. ساكنان كوچه گلگون"}