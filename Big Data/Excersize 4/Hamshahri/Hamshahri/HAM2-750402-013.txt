{"title":"كميته راهنمايي سرمايه گذاران ايراني تشكيل مي شود","text":". تهران - خبرگزاري جمهوري اسلامي: در اولين ديدار سال جاري وزيرصنايع با دست اندركاران صنعت كشور بر ضرورت رفع مسائل و مشكلات صنايع كشور تاكيد شد. در اين ديدار كه روز پنجشنبه انجام گرفت، وزير صنايع و تني چند ازمعاونان و مديران كل وزارت صنايع و صاحبان صنايع حضور داشتند و درمورد چگونگي اعطاي تسهيلات بانكي به سرمايه گذاران، تامين مواداوليه، كاهش زمان گشايش اعتبارات و بوروكراسي اداري و همچنين نحوه رفع كمبود ارز و نقدينگي مواردي مطرح شد كه پاسخ هاي لازم در اين زمينه از سوي وزير صنايع ارائه شد. تكميل سريعتر طرحهاي نيمه تمام، كاهش زمان راه اندازي و تسريع درخريد ماشين آلات و رفع مشكلات خريد زمين از ديگر مواردي بود كه صنعتگران در اين جلسه در مورد آن با وزير صنايع بحث و تبادل نظركردند. . محمدرضا نعمت زاده در اين نشست بر ضرورت ايجاد تسهيلات جهت حضورواحدهاي كوچك صنعتي در نمايشگاههاي خارجي تاكيد و پيشنهاد كردكميته اي براي راهنمايي سرمايه گذاران ايراني كه از خارج به كشوربازگشته اند تشكيل شود تا عمليات اجرايي طرح هاي توليدي سريعتر تمام شود و در خط توليد قرار گيرد."}