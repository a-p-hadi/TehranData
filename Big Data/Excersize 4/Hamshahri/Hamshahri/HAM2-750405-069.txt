{"title":"اظهارات سخنگوي وزارت خارجه","text":". سرويس سياسي: سخنگوي وزارت امورخارجه ضمن استقبال از نفس برگزاري اجلاس اخير سران عرب، از كشورهاي عربي دعوت كرد تا تمامي تلاشهاي خودرا جهت تقويت سياستهاي بازدارنده نسبت به توسعه طلبي هاي اشغالگران به كار گيرند. اين سخنگو آمادگي جمهوري اسلامي ايران را براي مشاركت فعال دربرقراري ثبات و امنيت درمنطقه اعلام كرد. به گزارش خبرگزاري جمهوري اسلامي سخنگوي وزارت امورخارجه بار ديگر ضمن رد دخالت ايران در بحران بحرين گفت: بحران بحرين يك مساله داخلي است و ايران آمادگي داردبراي كمك به آشتي و مصالحه ميان دولت و گروههاي مخالف مردمي در بحرين تلاش خود را به كار گيرد. مرتضي سرمدي طرح موضوع جزاير ايراني را در بيانيه پاياني اجلاس سران عرب نمونه اي از تلاشهاي عواملي كه قصد انحراف در جهت گيريهاي ضدصهيونيستي دارند خواند."}