{"title":"امام جمعه موقت تهران: قانون مجازاتهاي اسلامي طبق اصول اسلام تهيه و تنظيم شده است","text":". سرويس سياسي: نماز جمعه اين هفته تهران با شركت انبوه نمازگزاران وبه امامت آيت الله يزدي رئيس قوه قضائيه در ميعادگاه هميشگي موحدان تهراني(دانشگاه تهران)برگزار شد. امام جمعه موقت تهران در خطبه هاي نماز با تشريح نظام حقوقي بين المللي ونحوه برخورد آن با حق حاكميت كشورها گفت: ما عضوسازمان ملل هستيم ولي اين بدان معنا نيست كه مصوبه اي را كه مخالف اسلام و احكام الهي است بپذيريم. وي همچنين با گراميداشت خاطره شهيدان هفتم تير تاكيد كرد: انقلاباسلامي باتقديم اسوه هايي همچون شهيد بهشتي برخلاف تصور دشمنان اسلام منسجم تر شد. آيت الله يزدي در ادامه با اشاره به انفجار اخير در ظهران عربستان وادعاي دروغين استكبارجهاني در نسبت دادن آن به ايران گفت: همه مي دانند كه مردم منطقه از حضور سلطه جويانه استكبار جهاني به سركردگي آمريكا در منطقه ناراضي هستند و انتساب اين اتهام به ايران نزدافكار عمومي جهان مردود است. رئيس قوه قضائيه همچنين با اشاره به هفته قوه قضائيه اقدامات اين قوه درزمينه هاي مختلف قضائي را برشمرد و گفت: قانون مجازاتهاي اسلامي اكنون مطابق اصول اسلامي تنظيم شده و براساس شواهد موجوداجراي اين قانون در دادگاههاي عمومي و انقلابي رضايت بخش بوده است. وي در ادامه درخصوص تفاهم به وجود آمده در افغانستان ابراز اميدواري كرد كه با تلاشهاي همه گروههاي جهادي اين كشور به طرف سازندگي روي آورد. يادآور مي شود كه حجت الاسلام فردوسي پور مسئول ستاد بزرگداشت هفتم تير ورئيس ديوان عدالت اداري و نيز زنگنه وزير نيرو سخنرانان پيش ازخطبه هاي نماز جمعه تهران بودند."}