{"title":"نشست مشترك گروههاي جهادي افغان در تهران","text":"سرويس سياسي: تمامي احزاب جهادي و گروههاي افغان براي شركت درگردهمايي سران و نمايندگان اين احزاب در تهران اعلام آمادگي كردند. در پي تلاشهاي مسالمت جويانه جمهوري اسلامي ايران پيش بيني مي شود كه تاپايان وقت امشب(شنبه)نمايندگان گروههاي درگير در افغانستان به منظور دستيابي به راه حلي مشترك براي پايان دادن به بحران افغانستان وارد تهران شوند. از سوي ديگر گلبدين حكمتيار نخست وزير جديد افغانستان در ديدار بابروجردي معاون آسيا و اقيانوسيه وزارت امور خارجه كشورمان تاكيد كردكه دولت اسلامي افغانستان مصمم است كه مشكلات داخلي را از طريق مذاكرات بين افغانها حل كند. بروجردي همچنين در ديدار با احمدشاه مسعود ضمن ابراز خرسندي ازتحولات انجام گرفته در صحنه سياسي افغانستان اظهار اميدواري كرد كه همه گروههاي موجود در افغانستان اختلافات و بحران اين كشور را ازطريق مسالمت آميز و مذاكره حل كنند."}