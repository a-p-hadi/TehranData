{"title":"با حضور رئيس جمهوري: گردهمايي سراسري مسئولين قوه قضائيه امروز برگزار مي شود","text":"سرويس سياسي: همزمان با فرارسيدن هفته قوه قضائيه و در سومين روز ازاين هفته گردهمايي دو روزه مسئولان قوه قضائيه امروز(يكشنبه)درتهران برگزار خواهد شد. در اين گردهمايي كه به منظورتجليل از مقام شامخ شهداي قوه قضائيه و با هدف بررسي مسائل قضائي كشور از امروز آغازمي شود آقاي هاشمي رفسنجاني رئيس جمهوري و آيت الله يزدي رئيس قوه قضائيه سخنراني خواهندكرد و نيز حجت الاسلام والمسلمين شوشتري وزير دادگستري نيز ضمن بيان عملكرد وزارتخانه متبوع خويش سياستها و راهبردهاي قضائي و حقوقي كشور را تشريح خواهد كرد. شركت كنندگان در اين گردهمايي همچنين بعد از پايان برنامه هاي روزاول به منظور تجديد ميثاق با امام راحل(ره)و شهداي گرانقدر به زيارت مرقد مطهرحضرت امام(ره)و شهيد مظلوم آيت الله دكتر بهشتي و72 تن از ياران شهيدش خواهند رفت."}