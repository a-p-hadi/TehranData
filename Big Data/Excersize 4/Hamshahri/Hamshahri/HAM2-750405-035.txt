{"title":"مذاكرات فرانسه و رژيم صهيونيستي درمورد همكاري هاي نظامي","text":"يك منبع رسمي در بيت المقدس گفت: ديويد ايوري مدير كل وزارت دفاع رژيم صهيونيستي ديروز وارد پاريس شد تا با مقامهاي دفاعي فرانسه درباره همكاري نظامي دو طرف گفتگو كند. به گزارش خبرگزاري فرانسه، اين منبع تصريح كرد گفتگوهاي استراتژيك و نيز همكاري درزمينه پژوهش هاي تسليحاتي جزءبرنامه اين ديدار است. از سوي ديگر، سخنگوي ارتش رژيم صهيونيستي ديروز گفت: ژنرال آمنون شاهاك رئيس ستاد مشترك اين رژيم طي هفته جاري براي بازديد ازنمايشگاه جهاني تسليحات زميني به فرانسه مي رود. به گزارش خبرگزاري فرانسه، اين سخنگو افزود: ژنرال شاهاك پس ازسفر به فرانسه از چند كشورديگر اروپا و مقر ارتش آمريكادر اين قاره ديدن مي كند120شركت دولتي اسرائيل امسال براي نخستين بار درنمايشگاه تسليحات حضور دارند. در همين حال، يك مقام ارشددفاعي رژيم صهيونيستي گفت: سيستم ليزري ضد موشك ساخت مشترك آمريكا و اسرائيل، به زودي مورد آزمايش قرارخواهدگرفت. به گزارش خبرگزاري فرانسه ازتل آويو، يوزي الام رئيس بخش تحقيقات وتوسعه جنگ افزارهاي وزارت دفاع رژيم صهيونيستي در مصاحبه اي گفت: اين سيستم به منظور مقابله با موشكهاي كاتيوشاي چريكهاي حزبالله در جنوبلبنان ايجاد شده است. وي افزود: اين سيستم هزينه زيادي در بر خواهد داشت و تنها مدل اوليه آن، دهها ميليون دلار هزينه در بر داشته است."}