{"title":"دهمين دوره مسابقه هاي فوتبال جام ملت هاي اروپا انگليس در گذر از ميدان ماتادورها","text":"فرانسه و هلند، تقابل سرعت و تكنيك . سرويس ورزشي: فوتبال پديده اي شگرف و عجيبي است. در يك سوي آن پيروزي و در سوي ديگر شكست قرار دارد، اما آنچه بيش از هرچيز ديگراهميت دارد درس گرفتن از شكستها است. فرانسه پس از آن شكست غيرمنتظره در مقابل بلغارها درآستانه راهيابي به جام جهاني، آموخت كه چگونه بدون بازيكنان سرشناس خودمانند كانتونا و ژينولا در برابر حريفان ايستادگي كند و با همين تدبير، گربه سياه بلغارستان را با سه گل به زانو درآورد تا به مرحله يك چهارم نهايي جام دهم راه يابد. فوگتس هم پس از ناكامي در جام جهاني گذشته آموخت كه فوتبال تنهاتهاجمي بازي كردن نمي باشد بلكه با يك سيستم تدافعي و كنترل شده هم مي توان به مقصود رسيد. تيم فوگتس در دور مقدماتي صلابت و شادابي گذشته را نداشت اما تيم لحظه ها بود. دروسان اوهرين هم پس از آن نمايش ضعيف در برابر ژرمن ها، تحولي بزرگ در تيم خود بوجودآورد تا بزرگترين شگفتي جام رارقم بزند وپرونده ساچي راببندد. نمايش ايتاليا درانگليس يك تراژدي محض بود. قهرمان داستان(آريگوساچي)در طول اين تراژدي از بالاترين نقطه چرخ اقبال به پايين ترين سقوط كرد تا به سوژه خوبي براي مردان مافياتبديل شود ايتالياي 96 نقطه مخالف ايتالياي 94 بود ساچي را كه استاد بازيهاي ده نفره مي ناميدند، نتوانست در برابر چك ها دوام بياورد و حتي از پس آلمان ده نفره برنيامد. ساچي قبل از سفر به انگليس شكست خورده بود زماني كه برروي نام روبرتو باجو، ويالي و سينيوري خط قرمز كشيد و نيمي از مردم ايتاليا را عليه خود تحريك كرد. به هرحال مرحله يك چهارم نهايي جام دهم امشب در لندن آغازمي شوداما بايد اعتراف كرد كه اين جام بدون ياران ساچي لذتي نخواهدداشت. در ورزشگاه ويمبلي لندن و در مقابل 76 هزار تماشاگر دو تيم انگليس واسپانيا آغازگر ديدارهاي مرحله يك چهارم نهايي خواهند بود. ديدار اين دو تيم يادآوررقابت ديرينه مربيان اين دوتيم است. چندسال گذشته، هنگامي كه ونبلز مربيگري تيم بارسلونا را برعهده داشت خاوير كلمنته مربي تيم اسپانول بود كه اين دو رقابتي بسيار نزديك بايكديگر داشتند. اسپانيا كه در 20 بازي اخيرخود بدون شكست بوده است بايدبرانگليسي غلبه كند كه پس از پيروزي 4 بر يك در برابر هلند در بهترين شرايط روحي و رواني قرار دارد. ونبلز براي بازي در برابراسپانيا با تعداد زيادي بازيكن مصدوم مواجه است. آلن شيرر ازناحيه كشاله ران آسيب ديده، توني آدامز هم به دليل مصدوميت مجدد از ناحيه زانو تمرينات تيم انگليس را درروزهاي پنج شنبه و جمعه از دست داد همچنين دارن آندرتون و جيمي ردنپ نيز در فهرست بازيكنان مصدوم ونبلز قرار دارند. علاوه براين، پل اينس هافبك سيه چرده انگليس به دليل دو اخطاره بودن در بازي امشب غايب است. از سوي ديگر نقطه قوت تيم كلمنته، ميگوئل آنجل نادال، مدافع مياني اين تيم است او با 95 كيلوگرم وزن و 95/1قد يكي از قدرتمندترين بازيكنان حاضر در اين رقابتها است. اسپانيا و انگليس پيش از اين بازي، 18 بار با يكديگر ديدار كرده اندكه حاصل آن ده پيروزي براي انگليس و 5 پيروزي براي اسپانيا بوده است. آخرين باري كه اين دو تيم بايكديگر ديدار كردند مربوط به سال 1992 مي شود كه در آن زمان تيم انگليس با مربيگري گراهام تيلور بايك گل مغلوب ماتادورها شد. در بازي امشب 9 تن ازبازيكنان اسپانيا يك اخطاره هستند و بايد بااحتياط بيشتري به بازي بپردازند. هلند و فرانسه، ديدار تماشايي در دومين ديدار مرحله يك چهارم نهايي كه در ورزشگاه انفيلد شهر ليورپول برگزار مي شود تيم تكنيكي فرانسه به ديدار هلند بحران زده مي رود. فرانسه در حالي پاي به اين ديدار مي گذارد كه در 26 بازي خود طعم شكست را نچشيده و با روحيه اي بسيار بالا به مصاف هلندي ها مي رود. اماهلند كه هفته گذشته سنگين ترين شكست خود را پس از 36 سال در برابرانگليس چشيد، همواره در سخت ترين لحظه ها بهترين بازي خود را ارائه داده كه نمونه آن 6 ماه گذشته و در همين ورزشگاه بود. مكاني كه پاتريك كلايورت با دو گل خود ايرلند جنوبي را مغلوب كرد تا به عنوان آخرين تيم اروپا به مرحله نهايي جام ملتها صعود كند. گاس هيدنيك مربي تيم هلند به احتمال بسيار زياد كلايورت مصدوم رادر تركيب اصلي تيم خود قرار خواهد داد. اگر هلند قصد پيروزشدن درديدار امشب را دارد بايد به سرعت هافبكهاي خود، به خصوص سيدورف ودي بوئر بيفزايد. از سوي ديگر تيم فرانسه باقدرت بازيگرداني جوركائف و زيدان ونفوذهاي مداوم كارمبو وليزارازو از راست و چپ شب سختي را براي مدافعان پر اشتباه و كند هلند بوجود خواهد آورد. ايمه ژاكه مربي تيم فرانسه قبل از سفر به ا نگليس اعلام كرده بود، در صورتيكه تيمش به مرحله يك چهارم نهايي برسد راضي خواهد بود امااو پس از درخشش بازيكنانش، نظر خود را تغيير داده و مي گويد: پس ازتماشاي بازيهاي تيم خود، باور كرده ام كه مي توانيم به ديدار فينال راه يابيم. اگر ياران ژاكه بتوانند در نيمه اول اين ديدار، هلندي هاي زخم خورده را كنترل نمايند، راهيابي به بازي فينال دور از دسترس نخواهد بود. زيرنويس عكس: پاتريك كلايورت پديده فوتبال هلند و اروپا در تيم ملي كشورش بازيكن ثابت نيست. او كه در يك سال گذشته خود را به عنوان يكي ازگلزنهاي اروپا معرفي كرده است، مورد كم لطفي گاس هيدنيك قرارگرفته، اماهرزمان كه به ميدان آمده است، وظيفه گلزني خود راانجام داده و در خدمت تيم بوده است گل كلايورت در مقابل انگليس باعث شد هلند به يك چهارم نهايي برسد. امشب در مقابل فرانسه اين سيه چرده مي تواند مشكل هلند را حل كند، اگر به ميدان بيايد."}