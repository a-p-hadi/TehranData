{"title":"در جلسه ديروز لايحه انتشار اوراق مشاركت به تصويب هيات وزيران رسيد","text":". سرويس سياسي: در جلسه ديروز هيات وزيران لايحه انتشار اوراق مشاركت به تصويب رسيد، براساس اين لايحه به دستگاهها و شركتهاي دولتي، شهرداريها و شركتهاي سهامي عام، نهادها و موسسات عمومي غير دولتي اجازه داده مي شود به منظور مشاركت عموم در اجراي طرحهاي عمراني دولت و طرحهاي سودآور توليدي، خدماتي، زيربنايي و ساختماني براي تامين قسمتي از منابع مالي مورد نياز خود از طريق انتشار و عرضه اوراق مشاركت اقدام كنند، خريداران اين اوراق به نسبت قيمت اسمي و مدت زمان مشاركت در سود حاصل از اجراي طرح مربوط شريك خواهند بود. مطابق يكي از تبصره هاي اين لايحه، شهرداريها و شركتهاي ناشر اوراق مشاركت مكلف اند بازپرداخت مبلغ اسمي و كل سود تحقق يافته را در سر رسيدمقرر در اوراق بهادار تعهد و تضمين كنند. به گزارش اداره كل اطلاعات و اخبار رياست جمهوري، براساس اين لايحه همچنين سود پرداختي به دارندگان اوراق مشاركت جزو هزينه هاي قابل قبول مالياتي دستگاهها و موسسات موضوع اين لايحه تلقي مي شود."}