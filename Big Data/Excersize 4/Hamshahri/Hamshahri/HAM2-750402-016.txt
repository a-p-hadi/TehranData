{"title":"امسال با توليد 500 هزار دستگاه تلويزيون رنگي و سياه و سفيد كمبود تلويزيون ساخت داخل رفع مي شود","text":"امسال 80 ميليون دلار ارز براي توليد تلويزيون در كشور اختصاص يافته است. . لاري مديركل برق و الكترونيك وزارت صنايع به واحد مركزي خبر گفت: با اين ميزان ارز امسال 400هزار دستگاه تلويزيون رنگي و يكصد هزاردستگاه تلويزيون سياه و سفيد در كشور توليد مي شود. وي علت كمبودتلويزيون ساخت داخل را در بازار، پايين بودن ميزان توليد تلويزيون در سالهاي گذشته ذكر كرد و گفت: امسال با اختصاص ارز كافي حدود80درصد و در سال هاي آينده با اجراي طرحهاي توسعه تمامي تلويزيون موردنياز كشور به طور كامل در داخل توليد خواهد شد. لاري درباره قيمت تلويزيون گفت: با خارج شدن تلويزيون از طرح تعزيرات حكومتي، اين محصول از قيمت گذاري معاف شده است. اما كارخانه ها متعهدشده اند تلويزيون را براساس قيمتهاي ارشادي كه به وسيله وزارت صنايع تعيين شده است به بازار عرضه كنند."}