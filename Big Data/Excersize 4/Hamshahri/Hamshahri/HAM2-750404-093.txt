{"title":"جلسه شوراي تشكيلاتي پيكارهاي كشتي دانشجويان جهان","text":". سرويس ورزشي: نخستين جلسه شوراي عالي تشكيلاتي مسابقه هاي كشتي دانشجويان جهان صبح ديروز با حضور وزير فرهنگ و آموزش عالي و گروهي از روسايي وزارتخانه ها و سازمان هاي كشور در محل ساختمان مركزي وزارت فرهنگ و آموزش عالي تشكيل شد. در آغاز اين جلسه دكترگلپايگاني وزير فرهنگ وآموزش عالي بااشاره به اهميت برگزاري چنين مسابقاتي در كشور اظهار داشت: اين واقعه ورزشي به لحاظ جهاني بودن بار سياسي زيادي دارد ويقيناآثار فراواني مي تواندبراي كشور ما داشته باشد. وي افزود: در اين حركت ارتقاءورزش قهرماني وجود دارد كه در شرايط فعلي مورد نيازما است. در اين جلسه اعلام شد كه 23كشور جهان براي شركت در اين رقابت هااعلام آمادگي كرده اند. محمد رضا طالقاني نايبرئيس فدراسيون كشتي نيز طي سخناني گفت: همه چيز هماهنگ است و فدراسيون كشتي آمادگي كامل براي برگزاري اين پيكارها دارد. مسابقه هاي كشتي دانشجويان جهان از تاريخ 13 الي 25 آذرماه سال جاري در ورزشگاه آزادي تهران برگزار خواهد شد."}