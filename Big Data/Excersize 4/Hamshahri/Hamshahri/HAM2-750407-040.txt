{"title":"با همكاري سازمان بهزيستي و شهرداري منطقه 19 تهران مركز مشاوره بعثت درجنوبتهران گشايش يافت","text":". سرويس شهري: صبح ديروز مركز مشاوره بعثت با همكاري سازمان بهزيستي و شهرداري منطقه 19 در مجموعه فرهنگي بعثت واقع در خاني آبادنو باحضور معاون شهردار تهران و معاون سازمان بهزيستي گشايش يافت. به گزارش خبرنگار ما; مهندس محمد حقاني معاون امور اجتماعي ومشاور اجرايي شهردار تهران طي سخناني سلامت روان و توجه به بهداشت رواني و پيشگيري از آسيبهاي اجتماعي را از مشخصات شهر سالم ذكر كردو گفت: به هر ميزاني كه امنيت فردي و اجتماعي براي شهروندان بيشترمهيا شود به همان اندازه ميزان مشاركت و همدلي مردم در سازندگي شهربيشتر خواهد شد لذا شهرداري تهران از افتتاح اين گونه مراكز باهمكاري سازمان بهزيستي استقبال مي كند و دست آنها را در ارائه چنين خدماتي مي فشارد. در ادامه جلسه دكتر رزاقي معاون پيشگيري سازمان بهزيستي مشاركت شهرداري تهران را در گشايش مراكز مشاوره نمودي از فعاليت هاي فرهنگي اين نهاد دانست و گفت: گشايش چنين مركزي در جنوب تهران كه از ديگرنقاط شهر آسيبپذيرتر مي نمايد اهميت وجودي آن را دو چندان مي كند. شايان ذكر است ; مركز مشاوره بعثت با بهره گيري از مشاوران اجتماعي، حقوقي، روانشناسي باليني و روانپزشك هر روز ازساعت 9 تا 20 آماده مساعدت وهمراهي شهروندان است، شماره تلفن 5033900 براي تماس شهروندان پيش بيني شده است."}