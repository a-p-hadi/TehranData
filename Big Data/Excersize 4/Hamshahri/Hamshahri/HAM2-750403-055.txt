{"title":"با همكاري سازمان بهزيستي و شهرداري منطقه 19: مركز مشاوره بعثت در جنوبتهران به بهره برداري مي رسد","text":". سرويس شهري: مركز مشاوره بعثت در جنوب تهران با همكاري معاونت پيشگيري سازمان بهزيستي استان تهران و معاونت اجتماعي شهرداري منطقه 19 آغاز به كار مي كند. اين مركز كه به منظور دستيابي به جامعه اي پويا و شهري سالم ازطريق اجراي طرح پيشگيري ازمعلوليت ها و آسيبهاي اجتماعي ايجاد شده است، هفته آينده فعاليت خود را آغاز مي كند. اين مركز در زمينه مشاوره وراهنمايي مراجعه كنندگان در مورداختلال هاي خانوادگي، اعتياد، گزينش همسر، انتخاب شغل، مسائل تربيتي، ارتباط والدين و فرزندان، مسائل سالمندان، جوانان ونوجوانان و مشكلات حقوقي، فعاليت هاي جمعي ورزشي و تفريحي و بهداشت ودرمان و حركت هايي در جهت آگاه سازي و سلامت جامعه فعاليت مي كند. قرار است در اين مركز، كميته منطقه اي نمايندگان نهادها، سازمان هاي آموزشي، بهداشتي، درماني، ورزشي، انتظامي و قضائي تشكيل شود وطرحهاي مختلف اجتماعي را ساماندهي كند. اين مركز به عنوان نخستين مركز درنوع خود و به عنوان الگويي جهت توسعه مراكز مشابه درساير مناطق، همين هفته افتتاح خواهد شد."}