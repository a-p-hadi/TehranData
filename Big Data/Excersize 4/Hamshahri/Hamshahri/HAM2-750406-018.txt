{"title":"گزارش قرن 2000- 1900","text":"خودروهاي برقي محموله هاي پستي را به مقصد مي رسانند24 اكتبر 1904سازمان پست و تلگراف پاريس از امروز يك نوآوري جالببراي توزيع نامه ها و محموله هاي پستي عرضه كرده است. به اين ترتيب كه توزيع پست شهري را توسط خودروهاي كوچك برقي انجام مي دهد. اين خودروها به جاي سوخت بنزيني از انرژي الكتريكي استفاده مي كنند، بي صدا و بدون دودهستند و 12نمونه آن آزمايشي از امروزشروع به توزيع نامه هاي مردم درمحلات مختلف پاريس كرده اند. اگر مشكلي پيش نيايد، شيوه جديدتوزيع پستي به وسيله خودروهاي برقي، در سراسرپاريس و سپس درشهرهاي ديگر گسترش خواهد يافت. زيرنويس عكس: نمونه اي از خودروهاي پستي كانال پاناما: امريكا باج مي دهد16 نوامبر 1904كانال پاناما براي امريكاآنچنان اهميت حياتي دارد كه پرداخت مبالغي به مدعيان مختلف مشكلي به حساب نمي آيد. مدعي اصلي دولت كلمبيا بود كه پس از اعلام استقلال پاناما عملا از سرراه برداشته شد و امريكا پذيرفت كه بعنوان خسارت 10 ميليون دلار نقدو سالانه 250 هزار دلار تا مدت 9 سال به آن كشور بپردازد. مدعي دوم شركت فرانسوي كانال پاناماست كه امتياز حفر اين آبراهه راهنوز براي خود معتبر مي داند و امريكا حاضر شده است با پرداخت 40ميليون دلار امتياز مزبور را خريداري كند. پس از استقلال پاناما بلافاصله قرار دادي ميان اين كشور نوبنياد وايالات متحده امريكا به امضاءرسيد كه به موجب آن امريكا باز هم مبالغ هنگفتي خواهد پرداخت. وقتي به اين ارقام، هزينه حفرو راه اندازي و نگهداري كانال پانامارا بيفزاييم، پي مي بريم كه اين آبراهه ميان اقيانوس اطلس و اقيانوس آرام چه اهميتي براي ايالات متحده دارد، زيرا معروف است كه امريكاييها حتي يك دلار هم بيهوده خرج نمي كنند. نخستين خودروهاي همگاني درپاريس نوامبر1904چندين دستگاه اتومبيل بزرگ كه شبيه ميني بوس هاي اسبي سابق است ولي با موتور بنزين سوزحركت مي كند، براي رفت وآمدهمگاني در پاريس آماده شده است. اين وسايل جديد نقليه كه عده اي آنهارااتوبوس مي نامند، هر كدام گنجايش 30 مسافر دارد كه 14 نفرشان مي توانند در قسمت لوكر و روي صندليهاي راحت بنشينند طول اين خودروهاي همگاني 10/6 متر است و قدرت موتور آنها به 50 اسب مي رسد. هر خودرو در مسافت 120 كيلومتر مي تواند 1200 نفر را در محلات پاريس در روز جابه جا كند. نه سرخ و نه سياه، فقط زرد! 13 نوامبر 1904سنديكاي زردها نام جالبي است كه اتحاديه مستقل كارگران بندر برست برخود نهاده است. در نخستين اجلاس عمومي اعضاي اين سنديكا، يكي ازبنيانگذاران آن، م لونون، توضيح داد كه هدف از تشكيل اين سنديكا فقطحفظ منافع صنفي اعضاي آن است وي گفت: ما در مسايل سياسي واختلافات مذهبي و عقيدتي كه امروزه كارگران را به دسته بندي وفرقه گرايي مي كشاند و عملا قدرت آنها را تضعيف مي كند، كوچكترين مداخله اي نخواهيم داشت و همه تلاشمان صرف تامين منافع صنفي و بهبودشرايط كار و زندگيمان خواهد شد، ما نه به چپ ها گرايش داريم و نه به راست نه سرخ هستيم و نه سياه، پس اجازه دهيد اين اتحاديه صنفي خودمان را سنديكاي زردها نامگذاري كنيم ! ژاپني ها پادگان روسي پرت آرتور را محاصره كردند27 نوامبر 1904پس از حمله غافلگيرانه ناوگان ژاپن به بندرپرت آرتور در شمال چين در شب 9 فوريه گذشته كه درجريان آن اژدرهاي ژاپني سه رزمناو روسي را به قعر دريا فرستادند، اكنون دامنه جنگ گسترش يافته است. ژاپني ها از راه دريا و زمين پرت آرتور را در محاصره كامل گرفته اند و روسها سرسختانه مصمم به دفاع هستند و هر دو هجوم نهائي حريف را انتظارمي كشند. پرت آرتور از شش سال پيش كه چين آن را به عنوان اجاره به روسيه واگذار كرد، به صورت يك پايگاه مهم نظامي روسها در خاوردور درآمده است و آن را باايجاد استحكامات دفاعي بي نظيربه صورت دژي تسخيرناپذير درآورده اند. فرماندهي نيروي دفاعي بندر را يك ژنرال بلندپايه روسي به نام كندراتنكو در دست دارد و نفرات پادگان زير فرمان او 50هزار رزمنده هستند. به فرمان تزار روسيه ناوگان قدرتمند اين كشور در درياي بالتيك براي مقابله با نيروي دريايي ژاپن و شكستن حلقه محاصره پرت آرتور، ازسن پترزبورگ به سوي خاور دورلنگر بركشيده است، اما ماههاطول خواهد كشيد تا اين سفردريايي دور و دراز به مقصد برسدو ظاهراژاپني ها براي حمله نهايي به پرت آرتور منتظر اين مهمانان ناخوانده نخواهند شد! بازگشت هنر سفالگري درمعماري نواكتبر 1904سال گذشته آندره متلي يك آرشيتكت نوآور فرانسوي، هنر از ياد رفته سراميك را در دكوراسيون بناهاي متعددي كه مي ساخت به كار گرفت واكنون استفاده از انواع سفال براي پوشش كف و ديوار و دكور قسمتهاي مختلف ساختمانها به صورت مد روز درآمده است. سفالگري با تكنيكهاي تازه، كاربردها و امكان گسترش و رواج بيشتري در معماري آينده خواهدداشت. زيرنويس عكس: استفاده ازسفال باتكنيك نودر دكوراسيون تئودورروزولت بار ديگر به رياست جمهوري امريكا رسيد8 نوامبر1904در مجمع نمايندگان منتخبايالات متحده امريكا كه براي گزينش رئيس جمهوري جديدتشكيل شد، تئودورروزولت، نامزدانتخابات حزب جمهوري خواه، رقيبان خود را از ميدان بدر كرد و براي دومين بار بر كرسي رياست جمهوري تكيه زد. او در يك خانواده ثروتمندهلندي تبار چشم به جهان گشوده و اجدادش در قرن هفدهم از هلند به امريكا مهاجرت كرده اند. تئودور روزولت فعاليت سياسي خود را از 24 سالگي آغاز كرد و درهمين سن كم به عنوان نماينده در مجمع ايالتي نيويورك برگزيده شد و از آن پس پله پله از نردبان ترقي بالا رفت."}