{"title":"در جلسه علني ديروز مجلس: نماينده رفسنجان استعفاي خود راپس گرفت","text":". سرويس سياسي: اعتبارنامه حميد بهرامي نماينده رفسنجان بصورت عادي در مجلس بررسي مي شود. به گزارش خبرنگار همشهري، جلسه علني ديروز مجلس شوراي اسلامي به رياست آقاي ناطق نوري تشكيل شد. در اين جلسه آقاي ناطق نوري اعلام كردكه نماينده رفسنجان استعفاي خود را پس گرفته است و لذا اعتبارنامه وي بصورت طرح گزارش كميسيون تحقيق و سخنان معترض به پرونده و دفاع نماينده خواهد بود. در جلسه علني ديروز مجلس شوراي اسلامي اعتبارنامه مصطفي احمديه نماينده كرج نيز مطرح شد. مخبر كميسيون تحقيق گفت: اعتبارنامه نماينده كرج به اتفاق آراء دراين كميسيون رد شده است. در راي گيري كه به عمل آمداعتبارنامه نماينده كرج بابدست آوردن 96 راي موافق دربرابر 92 راي مخالف و 35 راي ممتنع و 2 راي باطله تصويبشد. ديروز طرح تشكيل كميسيون امورزنان و خانواده تقديم مجلس شد، اين چهارمين باري است كه اين طرح تقديم مجلس مي شود. جلسه علني روز گذشته مجلس با دو ساعت تاخير آغاز شد و اين تاخير به دليل تشكيل جلسه غيرعلني براي بررسي اعتبارنامه نماينده كرج بود. علي اكبر ناطق نوري رئيس مجلس شوراي اسلامي در جلسه روز گذشته مجلس با محكوم كردن طرح تشديد تحريم آمريكا عليه ايران اين طرح رابي تاثير خواند. به گزارش روابط عمومي مجلس شوراي اسلامي ديروز همچنين اعضاي هيات رئيسه كميسيونهاي برنامه و بودجه و شوراها و امور داخلي مجلس شوراي اسلامي نيز انتخاب شدند. قربانعلي دري نجف آبادي به عنوان رئيس و مهدي رهبري املشي و مجيد انصاري به عنوان نايب رئيس اول و دوم كميسيون برنامه و بودجه از انتخاب شدگان هستند. قربانعلي قندهاري و سيدعلي اكبرابوترابي نيز به عنوان رئيس ونايبرئيس كميسيون شوراها وامور داخلي مجلس انتخابشدند. امروز مجلس جلسه علني دارد."}