{"title":"تلفن به همشهري","text":"نقض غرض به موجب تبصره 35 قانون بودجه سال 1375 دولت مكلف شده است به هريك از كارمندان شاغل و عائله آن ها معادل يك دهم ريالي حقوق مبناي جدول قانون نظام هماهنگ پرداخت حقوق كارمندان دولت بصورت كالا و مايحتاج ضروري در اختيار آنان قرار دهد. اما ظاهرا از سوي مسئولان تصميم گرفته شده كه به ازاي دريافت وجه از كارمندان، كالا البته با نرخ كمتر از بازار آزاد به آن ها واگذار شود كه اين تصميم در واقع نقض غرض است و خلاف مصوبه قانوني و پيشنهاد رفع اشكال مي شود. يك كارمندپرداخت مزايابه رغم اين كه كليه شعب بانك هاي كشور حق محروميت وبدي آب و هواي كارمندان خود را از اول سال 1374 پرداخت مي كنند. متاسفانه شعب مرزي بانك تجارت در آذربايجان غربي و كردستان هنوز ازپرداخت اين حقوق حقه دريغ مي ورزند. كاركنان صادق بانك ها در اين مناطق تنها به اين مختصر مزايا دلخوش هستند. اميد كه اين تقاضاي منطقي مورد توجه مسئولان امر قرار گيرد. نام محفوظتقاضا از شهرداري منطقه 1 تهران انباشتگاه كنوني زباله ولنجك واقع در خيابان هشتم خيابان ياسمن يك، در اين محل وضعيت غيربهداشتي به وجود آورده است. بخصوص با فرا رسيدن ماه خرداد و گرم شدن هوا، زباله هاي متراكم در اين نقطه موجب افزايش پشه و ساير حشرات موذي وپراكنده شدن ميكربهاي بيماري زا مي شود. اميد است شهرداري منطقه 1نسبت به جابجايي اين انباشتگاه به يك نقطه غيرمسكوني اقدام كند. ساكنان خيابان هشتم ولنجك عقبنشيني نامنظم ! در كوچه سعادت واقع در خيابان وحدت اسلامي، خيابان مهديخاني(منطقه 11تهران)، صاحبان ساختمان ها بدون در نظرگرفتن مقررات اصلاحي مخصوص كوچه هاي 6 متري به طور نامنظم عقبنشيني كرده اند جا دارد شهرداري منطقه 11 در اين مورد اقدام كند. باطنيچرا فقط" UHF" همه كانال هاي جديد تلويزيوني روي موج "UHF" پخش مي شود و امكان بهره برداري براي بسياري از مردم را محدود كرده است. پيشنهاد مي كنم ترتيبي اتخاذ شود كه اين كانال ها روي موج "VHF" هم قابل پخش باشد. فهيميخانه مخروبه يك خانه مخروبه در كوچه رازي واقع در خيابان شكوفه، خيابان پيروزي - پلاك 25 كه هيچكس در آن سكونت ندارد به مركز تجمع ولگردان و افرادمعتاد تبديل شده و علاوه بر اين به دليل استفاده كارگران ساختماني از اين ساختمان به عنوان توالت، بهداشت ساكنان كوچه به خطر افتاده است. تقاضا داريم نسبت به تعيين وضعيت اين كوچه اقدام شود. ساكن كوچه"}