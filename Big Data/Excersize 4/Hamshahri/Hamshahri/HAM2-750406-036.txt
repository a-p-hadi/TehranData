{"title":"نخست وزير جديد بنگلادش صدها زنداني سياسي را آزاد مي كند","text":"شيخ حسينه واجد نخست وزير بنگلادش شب گذشته گفت صدها تن از زندانيان سياسي را كه بدون محاكمه از سوي دولت ملي گرايان در زندان نگاهداري مي شوند، آزاد خواهد كرد. به گزارش خبرگزاري آلمان شيخ حسينه در نخستين نطق تلويزيوني خودبعد از به قدرت رسيدن گفت تعدادي از اين زندانيان تنها به دليل فعاليت هاي سياسي بر ضددولت سابق زنداني شده اند. دولت خانم خالده ضياء در انتخابات 12 ماه ژوئن از حزب عوامي ليگ به رهبري خانم شيخ حسينه واجد شكست خورد. نخست وزير بنگلادش همچنين افزود خانواده هاي فعالان سياسي كه در سالهاي گذشته بدليل مبارزه با دولت ملي گرايان فردي از اعضاي خود را از دست داده اند غرامت پرداخت مي شود. ناظران معتقدند تصميم دولت بنگلادش براي آزاد كردن زندانيان چشم انداز آزادي ژنرال حسين محمد ارشاد رئيس جمهوري مخلوع بنگلادش را كه از 5 سال پيش در زندان بسرمي برد روشن تر كرده است ارشاد كه 66 سال دارد به اتهام فساد به 17 سال زندان محكوم شده است."}