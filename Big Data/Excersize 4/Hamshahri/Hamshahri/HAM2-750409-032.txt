{"title":"وزير دفاع پيشين فرانسه: آمريكا عامل افزايش تروريسم درخاورميانه است","text":"ژان پير شونمان وزير دفاع پيشين فرانسه گفت: توقيف درآمدهاي نفتي وتحريم عراق از سوي آمريكا، علت افزايش تروريسم و اصولگرايي درخاورميانه است. به گزارش خبرگزاري فرانسه، شونمان گفت: رئيس جمهوري آمريكاخواستار تغيير دستور كاركنفرانس سران هفت كشور صنعتي براي مبارزه با تروريسم است ولي بهتر است علت افزايش تروريسم و اصولگرايي را در خاورميانه، از خود سئوال كند. وي گفت: كلينتون درآمدهاي نفتي را توقيف مي كند و سبب فساد و جلوگيري از رشد و برهم زدن عدالت اجتماعي در منطقه مي شود. شونمان در زمان جنگ خليج فارس در مخالفت باسياست فرانسه در هم پيماني با دشمنان عراق از وزارت دفاع استعفاداد. از سوي ديگر، در پي تهديد تلفني بمبگذاري در پايگاه هوايي آمريكا درظهران سربازان آمريكايي ديروز به حال آماده باش درآمدند. به گزارش آسوشيتدپرس يك افسر بلندپايه نيروي هوايي آمريكا گفت: پرسنل نيروي هوايي آمريكا و سربازان فرانسوي وانگليسي به دنبال تلفن شخص ناشناسي، به حال آماده باش درآمدند. شخص ناشناس ادعا كرد كه انفجار ديگري همانند انفجار روز سه شنبه درپايگاه ظهران روي خواهد داد. از طرف ديگر، مقامات وزارت دفاع آمريكا(پنتاگون)اعلام كردندويليام پري وزير دفاع اين كشور امروز و فردا درعربستان بامقامات بلندپايه اين كشور ديدار و در مورد انفجار بمب در ظهران باآنها گفتگو خواهد كرد. به گزارش خبرگزاري آلمان، پري در جده با شاهزاده عبدالله وليعهدعربستان و شاهزاده سلطان وزير دفاع اين كشور ديدار و گفتگومي كند."}