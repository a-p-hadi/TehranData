{"title":"پس از چهار سال تعطيلي سفارت روسيه دركابل بازگشايي مي شود","text":"سفارت روسيه در كابل پايتخت افغانستان پس از وقفه اي چهار ساله، بارديگر فعاليت خود را از سر مي گيرد. به گزارش خبرگزاري جمهوري اسلامي از كابل اين مطلب را الكساندراكسوويچ اولوف فرستاده ويژه وزارت امورخارجه روسيه در ديدار خود بابرهان الدين رباني رئيس جمهوري افغانستان اعلام كرد. در اين ديدار همچنين تحولات جاري افغانستان اقدامات دولت اين كشورجهت گسترش روند مذاكرات و صلح با گروههاي مخالف و راههاي گسترش روابط افغانستان و روسيه نيز مورد بحث و تبادل نظر قرار داد. رئيس جمهوري افغانستان همچنين گسترش روابط با روسيه بر مبناي احترام متقابل به استقلال حاكميت ملي تماميت ارضي و عدم دخالت درامور داخلي يكديگر را به نفع طرفين و عاملي براي تحكيم صلح و دوستي در منطقه دانست. اولوف نيز ضمن تشريح مواضع دولت متبوعش در قبال بحران افغانستان آمادگي روسيه را براي گسترش روابط با دولت مركزي آن كشور اعلام وتلاش هاي دولت رباني براي اعاده صلح و تقويت مذاكرات بين گروههاي افغان را موثرترين راه استقرار صلح و امنيت در افغانستان دانست. از سوي ديگر حزب اتحاد اسلامي افغانستان به رهبري عبدالرسول سياف اقدام تازه آمريكا دردعوت از رهبران افغان براي شركت در جلسه سناي اين كشور رامورد انتقاد قرار داد و گفت اين اقدام توهين به مردم افغانستان است. حزب مذكور در يك بيانيه مطبوعاتي كه ديروز در پيشاوردريافت شدگفت مسلمانان براي حل مشكلات خود نبايد به آمريكامراجعه كنند وخود بايددر جهت چاره جويي برآيند. آمريكا اخيرا از حدود 20 تن از رهبران افغان دعوت كرد تا در بحث سه روزه سناي اين كشور درباره افغانستان كه از پنجم تيرماه آغاز مي شودشركت كنند. اين دعوت از سوي سناتورهاك براون كه چهارماه پيش ازمنطقه ديداركرده بود صورت گرفته و تقريبا همه رهبران افغان گفته اند به واشنگتن نخواهند رفت و فقط نمايندگان خود را خواهند فرستاد. حزب اتحاد اسلامي كه از متحدين اصلي دولت برهان الدين رباني است دربيانيه خود تاكيد كرده كه در اجلاس واشنگتن شركت نمي كند زيرا ازآمريكا توقع خير ندارد. اين حزب از ديگر گروه هاي افغان نيز خواسته است كه با بينش سياسي و غيرت ملي توطئه آمريكاعليه مردم افغانستان را خنثي كنند."}