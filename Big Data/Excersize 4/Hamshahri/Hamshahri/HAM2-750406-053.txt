{"title":"با حضور وزير بهداشت كارگاه مشورتي بررسي سلامت دختران نوجوان و جوان گشايش يافت","text":". سرويس شهري: كارگاه مشورتي بررسي سلامت دختران نوجوان و جوان ديروزبا سخنان دكتر مرندي وزير بهداشت، در سالن اجتماعات اين وزارتخانه آغاز به كار كرد. به گزارش روابطعمومي وزارت بهداشت دكتر مرندي بااشاره به اهميت سلامت دختران و زنان تاكيد كرد عدم توجه به سلامت اين قشر از جامعه بسياري از مسائل بهداشتي و درماني جامعه همچون باروري، زايمان، شيردهي و مراقبت هاي كودك، واكسيناسيون، بهداشت محيط منزل، نوع تغذيه و.. را تحت تاثير قرار خواهد داد. در اين كارگاه كه حجت الاسلام تسخيري سرپرست گروه ايراني شركت كننده در اجلاس جهاني جمعيت و دكتر اكبري معاون امور بهداشتي وزارت بهداشت سخنراني كردند، دكتر احمدي مشاور وزير بهداشت نيز با اشاره به اينكه نوجواني به سنين 10 تا 15 سالگي و جواني به سنين 15 تا 24 سالگي اطلاق مي شود افزود با وجود اينكه دختران 10 تا 24 ساله در شهرها حدود6 ميليون و در روستاها حدود 5/3 ميليون از جمعيت ما را تشكيل مي دهنداما نيازهاي اين قشر اصلا شناخته شده نيست."}