{"title":"نماينده كانون آژانس هاي توريستي ايتاليا: جاذبه هاي جهانگردي ايران دردنيا كم نظيراست","text":". سرويس شهري: نماينده كانون آژانس هاي جنوب، شمال و مركز كشورايتاليا، در يك كنفرانس دوساعته مطبوعاتي، ايران را به عنوان يكي ازپرجاذبه ترين نقاط دنيا براي توسعه صنعت توريسم اعلام كرد. خانم لورنزا اينوچنتي كه مدت يك ماه است در ايران به سر مي برد به خبرنگاران گفت: ما براي احترام به منشوربين المللي توريسم و احترام به آداب و سنن ايرانيان، موضوع حجاب و يا محدوديت در آرايش و لباس ظاهري زنان توريست را مانعي جدي تلقي نمي كنيم و از مسئولان و ايرانيان نيزمي خواهيم ديگر خطاهاي احتمالي جهانگردان را در ايران مورد عفو قراربدهند. وي افزود: متاسفانه در اثرتخريبهاي فرسايشي رسانه هاي خبري وبين المللي در موردايران، افكار عمومي كشورمتبوع من نسبت به ايران تيره وتار است و تا گروههاي زيادي از جهانگردان از نزديك كشور ايران را نبينند، نمي توان باورهاي غلط آنان را تغيير داد. خانم لورنزا كه با سازمان سياحتي و مراكز تفريحي بنيادمستضعفان وارد مذاكرات جدي درزمينه توسعه و تبادل توريسم شده است ازمسئولان جهانگردي ايران خواست تا با حذف موانع جدي و شناخته شده، ترتيبي دهند تا طرفين بهره برداري عميق تري از فرهنگ، آداب و رسوم متقابل هم داشته باشند. در اين كنفرانس مطبوعاتي كه از سوي روابط عمومي سازمان سياحتي ومراكز تفريحي بنياد ترتيب يافته بود، همچنين مشكلات اخذ ويزا، تاخيردر پروازها، پاره اي برخوردهاي نامناسب در فرودگاهها را به عنوان نكات منفي براي جهانگردان ياد كرد. همچنين خانم لورنزا پيشنهادبرپايي نمايشگاهي از فرهنگ محصولات فرهنگي ايران درايتاليا را به عنوان راهگشاي خوبي در زمينه جذبجهانگردان ايتاليايي به ايران طرح كرد نماينده كانون آژانس هاي توريستي ايتاليا، امنيت شبانه روزي موجود در شهرهاي ايران را به عنوان ارزشمندترين نكته براي جهانگردان مورد ستايش قرار داد و ازاستراحت و تفريح مردم تا پاسي از شب در پاركها و گردشگاههاي شهرهااظهار شگفتي كرد. وي ضمن تشريح بخشي از خاطرات سفر خود به شهرهاي بزرگ ايران گفت: براي من ديدن صحنه هاي عشق ورزيدن خالصانه مردم ايران نسبت به هشتمين رهبر مذهبي خودشان در مشهد، از زيباترين وفراموش نشدني ترين لحظه ها بود و ما مي خواهيم روزي همه جهانيان شاهداين همه مهر و عاطفه ايراني ها باشند خانم لورنزا گفت: در بازگشت به كشورم با تمام توان تلاش خواهم كرد آنچه كه از واقعيت زيبايي، تميزي، لطافت و باستاني بودن شهرهاي ايران و مهمان نوازي ومهرباني ايرانيان ديده ام را براي مردم و جهانگردان كشورم تشريح كنم."}