{"title":"كوتاه، از سراسر كشور تيم المپياد فيزيك جمعه آينده به نروژ مي رود","text":"سرويس شهرستانها: اعضاي تيم المپياد فيزيك ايران قرار است روز جمعه هشتم تيرماه جاري به كشور نروژ اعزام شوند پنج تن از اعضاي اين تيم را جواناني از استان اصفهان تشكيل مي دهند. . c. gبافت قديمي بيرجند بازسازي مي شود. بيرجند- خبرنگار همشهري: بافت قديمي شهر بيرجند بازسازي مي شود. به گفته مدير ميراث فرهنگي بيرجند، در اجراي اين طرح هفت هزار مترمربع از بافت قديمي شهر توسط مسكن و شهرسازي تملك شده و طرح تفصيلي در آن اجرا خواهد شد. وي با اشاره به سالم ماندن بافت قديمي بيرجند افزود: در اين قسمت از شهر 52 بناي تاريخي بامعماري سنتي بطور سالم پا برجااند كه قدمت آنها به قرن هشتم هجري تادوره قاجاريه مي رسد. . c. gرهاسازي 10 ميليون قطعه ماهي درمنابع آبي چهار محال . سرويس شهرستانها: مدير شيلات و آبزيان استان چهار محال وبختياري گفت: بيش از ده ميليون قطعه انواع بچه ماهي درمنابع آبي مستعد ودرياچه هاي پشت سد چهار محال و بختياري رها شده است. وي، بهره وري بهينه از ذخاير آبي براي افزايش بازدهي، تامين پروتئين مورد نياز واشتغال زايي را از اهداف اجراي اين طرح اعلام كرد. . c. g99 درصد مردم اصفهان باسوادهستند. اصفهان - خبرنگار همشهري: شوراي پشتيباني نهضت سوادآموزي اصفهان ديروز اعلام كرد 99 درصد مردم شهر اصفهان از نعمت سواد برخوردارهستند. براساس اعلام اين شورا، رشد باسوادي در شهرستان اصفهان در سال جاري 6/31 درصد بوده است.. c. g برقرار ي پروازهاي ساها در مسير تهران - سنندج . سرويس شهرستانها: شركت هواپيمايي ساها پروازهاي دوطرفه در مسيرتهران- سنندج رااز سر گرفت. هواپيماهاي اين شركت در حال حاضرروزهاي يكشنبه، چهارشنبه و پنجشنبه هرهفته مسافران را در مسيرياد شده جابجا مي كنند. پروازها از نيمه دوم سال 73 به منظور افزايش طول باند فرودگاه سنندج متوقف شده بود. . c. gافتتاح ساختمان جديد محيطزيست گيلان رشت - خبرنگار همشهري: بهره برداري از ساختمان نوساز اداره كل حفاظت محيط زيست گيلان در رشت آغاز شد. اين ساختمان در زميني به مساحت 2800 مترمربع و زيربناي 4000 متر با هزينه اي افزون بر يك ميليارد ريال احداث شده است. راه اندازي كارخانه توليدقطعات بتوني در شهريار. سرويس شهرستانها: كارخانه توليد قطعات پيش ساخته بتوني شهريارراه اندازي شد اين كارخانه در زميني به مساحت 30هزار متر ايجادشده و در هر شيفت كاري قادر است قطعات 10 واحد مسكوني را توليدكند. ماليات زرگران همدان 300 درصدافزايش يافت . همدان - خبرنگار همشهري: ماليات زرگران همدان از سوي اداره كل دارايي و امور اقتصادي استان همدان تا سيصد درصد افزايش يافت. به گفته رئيس صنف زرگران همدان، اعضاي صنف بايد سالانه رقمي بين 50 هزارتومان تا 11 ميليون تومان ماليات بپردازد. زرگران همدان در مكاتباتي با امام جمعه، استانداري و ديگر مسئولان استان خواستار تجديد نظر درتصميم اداره كل دارايي شده اند و قرار است روز چهارشنبه به اين درخواست رسيدگي شود."}