{"title":"يكشنبه آينده سمينار بين المللي افغانستان درتهران برگزار مي شود","text":". سرويس سياسي: سمينار بين المللي افغانستان و امنيت منطقه با شركت نمايندگان احزاب و گروههاي جهادي افغانستان و صاحبنظران كشورهاي مختلف يكشنبه آينده در تهران آغاز به كار مي كند. عباس ملكي معاون آموزش وپژوهش وزارت امورخارجه ديروزدر گفتگويي مطبوعاتي گفت: دراين سمينار سه روزه بيش از 150تن از نمايندگان تمام احزاب وگروههاي جهادي افغانستان به جز نماينده طالبان حضورخواهند داشت. ملكي ايجاد فضايي مناسب براي پيشبرد روند صلح و ثبات در اين كشور و استفاده از تحول بوجودآمده در اين كشور پس از نزديك شدن دو مجموعه سياسي مهم اين كشور يعني جمعيت اسلامي و حزب اسلامي افغانستان را از اهداف مهم برگزاري اين سمينار خواند."}