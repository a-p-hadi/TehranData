{"title":"فرانسه هم در ضربات پنالتي صعود كرد","text":"فرانسه 5 هلند 4گلها: زيدان، جوركائف، ليزارازو، گورين، بلانك براي فرانسه ودي كوك، دي بوئر، كلايورت و بلايند براي هلند. هلند پس از شكست سنگين در برابر انگليس با تركيبي جديد به مصاف فرانسه آمد. پاتريك كلايورت 19 ساله جانشين هوكسترا شده بود تا هلندبا سه مهاجم به سوي دروازه فرانسه حمله ور شود. فرانسه نيز دوگاري را برروي نيمكت ذخيره ها نشانده بود تاپاتريك لوكو بااستفاده از فيزيك بدني مناسب خود مدافعان هلندي راآزار دهد. در نيمه اول اساس حركات فرانسويها بر نفوذهاي كارمبواز راست وليزارازو از چپ استوار بود و هلند نيز چشم به حركات بدون توپ كلايورت و برگ كمپ و دريبل هاي يوري چشم دوخته بود. دو تيم در نيمه اول اين ديدار بازي متعادلي را به نمايش گذاردند كه حاصل آن تساوي بدون گل بود. درنيمه دوم تيم هلند بر شدت حملات خود افزود و كوكو در دقيقه 86 تير دروازه فرانسه را به لرزه درآورد تا بازي به وقت اضافي كشيده شود. در وقت اضافي تيم فرانسه دوبار توسط جوركائف به گل پيروزي نزديك شد كه هربار دروازه بان هلند با واكنشهاي سريع مانع از فروپاشي دروازه خود شد تا ضربات پنالتي تعيين كننده تيم پيروز اين ميدان باشد. در ضربات پنالتي برناردلاما دروازه بان فرانسه ضربه سيدورف رامهار كرد تا تيمش به مرحله نيمه نهايي جام دهم صعود كند. بااين پيروزي تيم فرانسه درمرحله نيمه نهايي با برنده ديدار دوتيم جمهوري چك وپرتغال ديدار خواهد كرد."}