{"title":"در سه ماه آينده از سوي شركت واحداتوبوسراني: 300 دستگاه اتوبوس به ناوگان حمل و نقل شهري تهران افزوده مي شود","text":"سرويس شهري: در سه ماه آينده 300 دستگاه اتوبوس به ناوگان حمل ونقل شهري شركت واحد اتوبوسراني تهران افزوده مي شود. به گزارش خبرنگار ما مهندس محمدعلي ترفع مديرعامل شركت واحداتوبوسراني تهران هنگام گشايش سرويس فني شماره 2 ويژه اتوبوسها وميني بوسهاي زيرنظارت اين شركت در منطقه 3 شركت واحدكه در ميدان بسيج احداث شده است، همچنين خاطرنشان كرد: بابرنامه ريزي انجام شده طي دو سال گذشته و ارائه خدمات جنبي به اتوبوسراني و رانندگان ميني بوسهاي درون شهري استقبال مالكان ميني بوسها براي پيوستن به شركت واحد چشمگير شده و اين ناوگان كمك شايان توجهي را در جابجايي مسافران درون شهري برعهده دارد. وي از برپايي نمايشگاه اتوبوس وميني بوس در يك ماه آينده خبردادو گفت: در نخستين نمايشگاه اتوبوسها و ميني بوسهاي فرسوده پس ازنمايش بهينه سازي شده و وارد ناوگان حمل و نقل اتوبوسراني خواهدشد. ترفع همچنين اضافه كرد: از هفتم تير ساعت كار اتوبوس هاي شركت واحدنيم ساعت افزايش مي يابد وشهروندان تهراني همه شب تاساعت 21 و 30دقيقه مي توانندبراي جابجايي در سطح شهر از اتوبوسهاي شركت واحداستفاده كنند. شايان ذكر است در دومين سرويس فني، اتوبوسها و ميني بوسهاي تحت نظارت شركت واحد خدمات تعويض روغن، فيلتر هوا با رعايت استانداردانجام مي شود اين جايگاه با 2250 متر مربع وسعت هزينه اي بالغ بر850 ميليون را به خود اختصاص داده است."}