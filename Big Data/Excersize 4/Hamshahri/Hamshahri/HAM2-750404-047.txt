{"title":"نخستين همايش طرح كودك به كودك ديروزآغاز به كار كرد","text":". سرويس شهري: نخستين همايش معلمان و مجريان طرح كودك به كودك باشركت مسئولان و كارشناسان وزارت بهداشت، درمان و آموزش پزشكي، وزارت آموزش و پرورش و صندوق كودكان ملل متحد(يونيسف)ديروز در تهران آغاز به كار كرد. به گزارش خبرگزاري جمهوري اسلامي دكتر مرندي وزير بهداشت طي سخناني در مراسم گشايش اين همايش حمايت وزارت بهداشت را از طرح كودك به كودك اعلام كرد و افزود اين طرح يك فعاليت چند بخشي است كه مشاركت فعال معلمان و دانش آموزان و اولياي آنها را جلب مي كند و در نهايت نيروي عظيم و بالقوه دانش آموزان را در ارائه خدمات بهداشتي به كارمي گيرد. وي گفت با وجود تلاش ها و موفقيت هاي بهداشتي سال هاي اخير هنوزتعدادي از مدارس فاقد سرويس هاي بهداشتي لازم هستند، فضاهاي آموزش ازاستانداردهاي لازم برخوردار نيستند و هنوز بيماري هاي واگيردار، بيماري هاي مختلف چشم، دهان و دندان، اختلالات ناشنوايي، قلبي و عروقي بيماري هاي انگلي، كمبودهاي تغذيه اي و اختلالات رفتاري سلامت دانش آموزان را تهديد مي كند."}