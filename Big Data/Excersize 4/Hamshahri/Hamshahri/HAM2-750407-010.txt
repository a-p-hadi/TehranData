{"title":"ايران در توليد كنسانتره جهان رتبه چهارم را دارد","text":"سرويس اقتصادي: ايران با توليد سالانه 25 هزار تن كنسانتره ميوه چهارمين توليدكننده اين محصول در جهان است. . بهروز صفايي مديرعامل يكي از شركتهاي توليد كنسانتره وابسته به سازمان كشاورزي بنياد مستضعفان گفت: تنوع، طعم و مزه محصولات باغي ايران بسيار مطلوب است و كنسانتره و آب ميوه توليدي ايران به همين دليل تقاضاي بالايي در جهان دارد. به گفته وي صنايع غذايي و آشاميدني يكي از مهمترين صنايع قرن آتي است و بايد سرمايه گذاري مناسبي در اين زمينه انجام شود. صفايي فر ادامه داد: توليدكنسانتره در شركتهاي وابسته به سازمان كشاورزي بنياد سالانه 10هزار تن است كه 40 درصد توليد كل كشوراست."}