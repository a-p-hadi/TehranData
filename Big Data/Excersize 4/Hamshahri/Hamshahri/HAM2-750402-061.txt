{"title":"مقام معظم رهبري در ديدار با شركت كنندگان در همايش جهاني زرتشتيان: زرتشتيان ايران همت خود رابراي آباد كردن ايران به كاربندند","text":". سرويس سياسي: به مناسبت برپايي ششمين همايش جهاني زرتشتيان، گروهي از هموطنان زرتشتي شركت كننده در اين همايش با حضرت آيت الله خامنه اي مقام معظم رهبري ديدار كردند. حضرت آيت الله خامنه اي رهبرمعظم انقلاب اسلامي در اين ديداردرسخناني تولد آيين زرتشت درايران را به عنوان يكي از اديان آسماني مايه فخر و مباهات ملت ايران دانستند و از استقلال، سربلندي، عزت، نامداري و پر تحرك بودن ايران در عرصه هاي جهاني به عنوان دستاوردهاي مهم نهضت عظيم اسلامي براي پيروان اديان گوناگون در ايران يادكردند. مقام معظم رهبري به زندگي توام با صفا و صميميت پيروان اديان الهي در ايران اشاره كردند و فرمودند: در ميان پيروان اديان گوناگون، زرتشتيان از جهات مختلف پيوند و نزديكي بيشتري با مسلمانان دارند. اسلام رسميت دين زرتشت را پذيرفته است و ملت ايران زرتشتيان را در هرنقطه اي از جهان كه زندگي مي كنند در زمره هم ميهنان خود محسوبمي كنند. حضرت آيت الله خامنه اي حاكميت بيگانگان و عوامل آنان برسرنوشت ملتها را براي هر ملتي ذلت بار خواندند و فرمودند: به بركت انقلاباسلامي امروزحكومتي در ايران بر سر كار است كه خود را از مردم مي داند وبركات اين كشور را براي مردم خود مي خواهد. ايران اسلامي، كشوري بزرگ و ثروتمند، داراي منابع حياتي بي شمار و برخوردار ازجمعيتي انبوه و متراكم و منابعي فراوان است و ملت ايران با اتكاي به آن مي تواند دنياي خود را آباد و عزت خود را تامين كند. رهبر معظم انقلاب اسلامي درپايان سخنانشان با ارج نهادن برهمايش جهاني زرتشتيان در ايران فرمودند: ملت ايران فراتر از مرزهاي عقيدتي به وظايف خود عمل مي كند و آحاد مردم اعم از مسلمان، مسيحي، زرتشتي ويهودي دست در دست يكديگر به كار و تلاش مشغولند; بنابراين زرتشتيان ايران و ديگر كشورهاي جهان بايد اين وضع شيرين و مطلوب را قدربدانند و همت خود را براي آباد كردن ايران آزاد و بهره گرفتن ازبركات الهي در اين سرزمين مقدس به كار بندند. برپايه همين گزارش پيش ازسخنان مقام معظم رهبري پرويز رواني نماينده زرتشتيان در مجلس شوراي اسلامي گزارش كوتاهي را از برگزاري همايش جهاني زرتشتيان به استحضار رساند و گفت: زرتشتيان جهان، ايران را سرزميني مقدس و محل ظهور اشو زرتشت مي دانند و اين در حالي است كه زرتشتيان ايران در سايه نظام اسلامي و تحت زعامت رهبر معظم انقلاباسلامي در آرامش و آسايش كامل به سر مي برند. لازم به ذكر است كه در ششمين كنگره جهاني زرتشتيان، موبدان زرتشتي از مقام معظم رهبري و رياست جمهوري اسلامي ايران به خاطر توجه به امور مربوط به اقليتهاي مذهبي - بويژه زرتشتيان - قدرداني كردند."}