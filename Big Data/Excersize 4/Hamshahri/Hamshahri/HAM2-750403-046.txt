{"title":"افزايش غلظت گاز منو اكسيدكربن در هواي تهران","text":". سرويس شهري: به گزارش شركت كنترل كيفيت هوا وابسته به شهرداري تهران، طي هفته گذشته(آخرين هفته فصل بهار)غلظت گاز آلاينده منواكسيد كربن در هواي تهران افزايش داشت و مقدار بقيه گازها و ذرات معلق به استثناي گازاوزون پائين تر از حد مجاز بود. بنابه اين گزارش، خودروها و به خصوص خودروهاي داراي نقص فني و سيستم سوخت ناقص اصلي ترين منبع آلودگي هواي تهران به شمار مي روند و بخش اعظم گازآلاينده و سمي منواكسيد كربن نيز از طريق اگزوز خودروها در هواي تهران منتشر مي شود."}