{"title":"خبرهاي كوتاه","text":"حزب اسلامي افغانستان از تلاش هاي بي دريغ و موثر مقام هاي ايراني درجهت كمك به حل بحران و در افغانستان قدرداني كرد. بنياد شهيد انقلاب اسلامي، جامعه اسلامي كارمندان و ستاد كل نيروهاي مسلح با انتشار پيام هاي جداگانه و برگزاري مراسمي ياد و خاطره شهداي هفتم تير را گرامي داشتند. آقاي هاشمي رفسنجاني رئيس جمهوري باارسال پيامي به گونتيس اولماتيس انتخاب مجدد وي را به سمت رئيس جمهوري لتوني تبريك گفت. در پي جاري شدن سيل در يمن كه منجر به واردشدن خسارتهاي جاني و مالي به جمعي از مردم اين كشور شد آقاي هاشمي رفسنجاني رئيس جمهوري در پيامي به رئيس جمهوري يمن از اين حادثه طبيعي اظهار تاسف و تالم كرد."}