{"title":"سخنگوي وزارت امور خارجه: مصوبه اخيرسناي آمريكا براقتصاد ايران تاثيري نخواهدداشت","text":". سرويس سياسي: سخنگوي وزارت امور خارجه جمهوري اسلامي ايران مصوبه مجلس نمايندگان آمريكا در خصوص مجازات شركتهاي خارجي طرف معامله درنفت و گاز ايران را اقدامي انحصارطلبانه، با هدف محدود و كنترل كردن شركتهاي چندمليتي ذكر كرد. محمدي، مجلس نمايندگان وسياست خارجي آمريكا را متهم به گرايش ارتجاعي به سوي خودمحوري اقتصادي تا مرز مقابله با قوانين و مقررات تجارت بين المللي كرد و افزود: انتقام جويي از شركتهاي خارجي طرف قرارداد با جمهوري اسلامي ايران مفهومي جز از صحنه رقابت اقتصادي خارج كردن اين شركتها ندارد. دكترمحمدي اثر اين مصوبه بر اقتصاد جمهوري اسلامي ايران را هيچ دانست و بااشاره به يكسال اخير اعلام تشديد تحريم كلينتون و مجلس سناي آمريكا عليه ايران افزود: سياست و اقتصاد بين الملل مبتني برعلم است و با تهديد و تحريم نمي توان با آن مقابله كرد. سخنگوي وزارت خارجه از آمريكابه عنوان ابرقدرتي ياد كرد كه اقدامات كوته نظرانه اش نامتناسب با جايگاه جهاني است."}