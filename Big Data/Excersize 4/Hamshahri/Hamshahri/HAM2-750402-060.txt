{"title":"رئيس مجلس شوراي اسلامي: در راه مبارزه بامظاهر فساد وتهاجم فرهنگي، برخوردفيزيكي بايد در مرحله آخر قرار گيرد","text":"بايد از ابزار مدرن براي تبليغ اسلام و انقلاب استفاده شودسرويس سياسي: بايد از همه ابزار مناسب و مدرن براي تبليغ اسلام وانقلاب استفاده شود. رئيس مجلس شوراي اسلامي درمراسم پانزدهمين سالگرد تاسيس سازمان تبليغات اسلامي در تالارانديشه حوزه هنري اين سازمان بابيان اين مطلب، گفت: دفاع از اسلام در هر مقطعي شكل خاصي دارد و بايد در اين برهه از زمان براي حفظ اصول و ارزشها و دفاع از احكام نوراني اسلام دست به يك نهضت فكري و فرهنگي زد. وي به تلاش استكبار جهاني به ويژه آمريكا براي براندازي نظام جمهوري اسلامي ايران از طريق نفوذ در جبهه فرهنگي كشور اشاره كرد و گفت: باوجودي كه توطئه هاي دشمنان ايران اسلامي تاكنون در تمامي جبهه ها باشكست مواجه شده اما آنها با اميد فراوان براي به زانو درآوردن ما باحوصله و بدون سروصدا در جبهه فرهنگي مشغول برنامه ريزي هستند. رئيس قوه مقننه گفت: اگر كسي تصور كند كه در حال حاضر شرايطبه گونه اي شده است كه آمريكا درقبال ايران تغيير موضع داده، فكري خام در سر دارد. وي از بي تفاوت كردن جوانان ودانشجويان و به انحراف كشاندن آنها به عنوان يكي از شگردهاي نظام سلطه ياد كرد و گفت: جوانان و دانشجويان از حساس ترين اقشار جامعه هستند و بايد براي آنها برنامه ريزي و كارتبليغي و فرهنگي داشته باشيم. آقاي ناطق نوري ضمن تاكيد بر مبارزه با مظاهر فساد و تهاجم فرهنگي، افزود: بايد براي نيل به موفقيت در اين زمينه دست به اقدامات فرهنگي زدوبرخورد فيزيكي نيز در مرحله آخر قرار گيرد. وي وجود افراد منبري را لازم دانست و تاكيد كرد: يكي ازغصه هاي مااين است كه سطح منبري ها پايين آمده و امروز منبري كم داريم و آن عده اي كه هستند متاسفانه خوب فعاليت نمي كنند. آقاي ناطق نوري ادغام نهادهاي انقلابي در بخش فرهنگي را به مصلحت ندانست اما در عين حال گفت: ما معتقد به تفكيك مسئوليتها وجلوگيري از كارهاي تكراري كه منجر به صرف بودجه، وقت و نيرو مي شود، هستيم. پيش از سخنان رئيس مجلس شوراي اسلامي، رئيس سازمان تبليغات اسلامي در سخناني عملكرد اين سازمان را تشريح كرد. در مراسم پانزدهمين سالگردتاسيس سازمان تبليغات اسلامي آقاي ناطق نوري نمايشگاه آثار وعملكرد اين سازمان را افتتاح واز آن بازديد كرد."}