{"title":"دادگاه مطبوعاتي هفته نامه هاي بهمن وپيام دانشجو تشكيل شد","text":". سرويس اجتماعي: صبح ديروز دادگاه هفته نامه هاي بهمن و پيام دانشجودر مجتمع قضائي امام خميني و با حضور اعضاي هيات منصفه تشكيل شد. جامعه روحانيت مبارز و مدير مسئول روزنامه رسالت از مدير مسئول نشريه بهمن به اتهام افترا و نشر اكاذيب شكايت كرده بودند. در جلسه دادگاه پس از قرائت شكوائيه جامعه روحانيت مبارز ومديرمسئول روزنامه رسالت مدير مسئول نشريه بهمن به اتهامات مطروحه پاسخ گفت و از خود دفاع كرد. در خلال جلسه دادگاه اعلام شد كه جامعه روحانيت مبارز از شكايت خود صرفنظر كرده است و نيزمدير مسئول روزنامه رسالت يا وكيل نامبرده نيز جهت طرح شكوائيه خود در جلسه حضور نداشتند. در پايان جلسه دادگاه هيات منصفه وارد شور شدند و متهم رامجرم شناخته ولي به اتفاق آرابا توجه به سوابق متهم وي رامستحق تخفيف در مجازات دانستند. همچنين در جلسه دادگاه مدير مسئول نشريه پيام دانشجو نيز از استماع شكايت شكات و آخرين دفاعيات متهم، هيات منصفه وارد شور شد و متهم رامجرم شناخته ولي با اكثريت آراء راي به تخفيف مجازات وي دادند. يادآور مي شود با توجه به راي هيات منصفه راي دادگاههاي مذكور درخصوص اتهامات مديران مسئول نشريات بهمن و پيام دانشجو هفته آينده صادر خواهد شد."}