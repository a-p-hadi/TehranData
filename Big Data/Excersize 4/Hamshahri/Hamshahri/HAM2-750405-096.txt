{"title":"تاريخ قرعه كشي فوتبال جام ملتهاي آسيااعلام شد امارات، عربستان و ژاپن سرگروه شدند","text":". سرويس ورزشي: مراسم قرعه كشي مرحله نهايي يازدهمين دوره مسابقه هاي فوتبال جام ملتهاي آسيا روز دوشنبه 26 شهريور ماه سال جاري در شهرابوظبي مركز امارات انجام مي شود. 12 تيم برتر اين قاره در سه گروه چهار تيمي به رقابت خواهندپرداخت. مسابقه هاي گروه يك به سرگروهي تيم امارات در شهر ابوظبي، رقابتهاي گروه دو به سرگروهي عربستان در شهر دوبي و پيكارهاي گروه سه به سرگروهي ژاپن در العين برگزار خواهد شد. تاكنون حضور تيم هاي امارات(ميزبان)، ژاپن(قهرمان دوره قبل)،عربستان، كويت، ازبكستان، چين، اندونزي و ايران به مرحله نهايي مسجل شده است. مرحله نهايي يازدهمين دوره مسابقه هاي فوتبال جام ملتهاي آسيا ازتاريخ 13 آذر تا اول دي ماه امسال برگزار مي شود."}