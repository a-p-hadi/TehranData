{"title":"23 دانش آموز بر اثر آتشباري گروه طالبان بر كابل كشته و يا زخمي شدند","text":"براثر اصابت چندين فروند راكت وگلوله كاتيوشا به مناطق آموزشي ومسكوني ازجمله به يك مدرسه در غرب كابل پايتخت افغانستان دست كم 8 نفركشته و 15 نفرمجروح شدند. به گزارش خبرگزاري جمهوري اسلامي از كابل يك منبع بخش اورژانس بيمارستان صليبسرخ در كارته 3 واقع در غربكابل روز شنبه به خبرنگارخبرگزاري جمهوري اسلامي در اين شهر گفت: دو فروند از راكتهاي شليك شده به ساختمان مدرسه محمود طرزي اصابت كردكه در نتيجه آن هشت دانش آموز كه سر كلاس هاي درس در حال آموزش بودنددر دم جان باختند و بيش از 15 نفر از آنان مجروح شدند. وي گفت: حال چهار تن از دانش آموزان مجروح به علت شدت جراحات وخيم است. بنابراين گزارش شدت حادثه وعمق فاجعه به حدي بود كه عده اي ازمردم خشمگين جلوي بيمارستان تجمع كرده و مسببان آن را نفرين مي كردند. گروه طالبان كه در جنوب وجنوب غربي كابل مستقر است مسبب اين حادثه و كشتار مردم بي دفاع معرفي شده است. گلوله باران پايتخت افغانستان طي هشت ماه اخير حدود سه هزاركشته و مجروح بر جاي گذاشته است. گلوله باران كابل پس از يك هفته وقفه در حالي از سر گرفته مي شودكه تلاش هاي سياسي براي تحقق صلح در افغانستان واردمرحله حساسي شده است و قراراست گلبدين حكمتيار رهبر حزب اسلامي و از رجال افغانستان، روز چهارشنبه پست نخست وزيري اين كشور را رسما بدست بگيرد و در كابل مستقر شود."}