{"title":"در حاشيه...","text":". واحد رسانه هاي خارجي: تيم ملي فوتبال هلند اقدام به انتشار اطلاعاتي كامل در مورد بازيكنانش نموده است برطبق اطلاعات اين ويژه نامه، ميشل رايزيگر و پاتريك كلايورت از طرفداران پروپاقرص رشته بسكتبال مي باشند. رونالددي بود هم كه 15 دقيقه از برادر خود، فرانك، جوانتراست علاقه خاصي به گلف دارد و پيتر هوكسترا يك تنيسور نيمه حرفه اي است. o تماشاگراني كه قصد تماشاي بازيهاي ورزشگاه اولدترافوردشهرمنچستر را دارند بايد استفاده از اتومبيل، اتوبوس و يا ترن را به فراموشي سپارند. چند شركت حمل و نقل با استفاده از كشتي تماشاگران مشتاق را به مجاورت ورزشگاه اولدترافوردانتقال مي دهند اما از قضا كشتي مسافربري جام دهم با ده دقيقه تاخير به ديدار دو تيم آلمان وايتاليا رسيد تا اعتراض مسافران اين كشتي به اوج برسد. o جان گورمن مربي سابق تيم سويندون، پس از جام ملتهاي اروپا، به عنوان كمك مربي دركنار گلن هادل مربي جديد تيم انگليس انجام وظيفه خواهد كرد اما به دليل اينكه چهره او براي ماموران امنيتي انگليس شناخته شده نبود به او اجازه ندادند تا براي تماشاي ديدار دو تيم فرانسه و روماني وارد ورزشگاه شود و او مجبور شد تا از تلويزيون رستوران مجاور ورزشگاه سنت جيمز پارك به تماشاي اين بازي بپردازد. o از سوي فدراسيون فوتبال روماني، قرارداد آنجل يوردانسكومربي تيم ملي فوتبال اين كشور تا پايان سال 1998 ميلادي تمديد شد. يوردانسكو وظيفه دارد تا تيم روماني را به رقابتهاي جام جهاني فرانسه هدايت كند. o بازيكنان تيم ملي فوتبال روماني چندان هم از حذف زودهنگام تيم ملي كشورشان ازدور رقابتهاي جام ملتهاي اروپا ناخشنود نيستند. لوپسكو يكي از بازيكنان اين تيم گفت: حذف زودهنگام ما باعث شد تا به كانون گرم خانواده باز گرديم و تعطيلات تابستان را در كنار آنها سپري كنيم. o اوزه بيو بهترين گلزن جام جهاني 1966 لندن با حضور در تمرينات تيم ملي پرتغال اعتماد به نفس عجيبي به بازيكنان اين تيم بخشيده است. اوزه بيو هر روز در كنار بازيكنان جوان پرتغال به تمرين مي پردازد ونكات لازم را به آنها گوشزد مي كند. اوليويرا مربي تيم پرتغال هم از حضور اوزه بيو در تمرينات تيمش استقبال كرده و از او خواسته تا به عنوان مشاور در كنارش به انجام وظيفه بپردازد."}