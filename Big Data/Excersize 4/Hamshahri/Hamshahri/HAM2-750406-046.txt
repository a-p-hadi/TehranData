{"title":"با انجام تشريفات ويژه نظامي در مرزشلمچه: پيكر 144 تن از شهداي جنگ تحميلي بااجساد سربازان عراقي مبادله شد","text":". سرويس شهرستانها: پيكر پاك 144 تن از شهداي جنگ تحميلي ديروز طي تشريفات ويژه نظامي در مرز شلمچه، با 200 تن از كشته شدگان عراقي مبادله شد. تبادل اجساد در پي تلاشهاي كميته جستجوي مفقودين وبمنظور ابرازحسن نيت جمهوري اسلامي در مسائل مربوط به حل مشكلات ناشي از جنگ انجام شد به گزارش خبرگزاري جمهوري اسلامي در اين مراسم سردارسرتيپ مير فيصل باقرزاده مسئول كميته جستجوي مفقودين ستاد فرماندهي كل قوا و سرلشگر عبدالوهاب محمد حسين مسئول كميته تفحص قربانيان جنگ در عراق، خرسندي خود را از تبادل اجساد كه در محيطي همراه با حسن نيت صورت گرفت ابراز داشت. مسئول كميته ويژه جستجوي مفقودين ستادفرماندهي كل قوا ديروز ضرورت استمرار عمليات جستجو براي رديابي اجساد شهدا را مورد تاكيد قرار داد. سرتيپ باقرزاده تبادل اجسادروز سه شنبه را بعد از جنگ خليج فارس، يكي از بزرگترين عمليات مبادله اجساد خواند وگفت تاكنون در سه مرحله اجسادشهداي ايران و كشته شدگان عراقي مبادله شده است. در مراسم ديروز گروه زيادي از نظاميان رده بالاي عراقي و خانواده هاي كشته شدگان عراقي شاهد اين مبادله بودند. شهدايي كه ديروز اجساد آنان در نقطه صفر مرزي شلمچه به ايران تحويل داده شد، در منطقه عمومي شلمچه به شهادت رسيده بودند. قرار است اجساد شهدا روز پنجشنبه همزمان با گراميداشت سالگرد شهداي فاجعه هفت تير كه در سرچشمه تهران برگزار مي شود، تشييع شود."}