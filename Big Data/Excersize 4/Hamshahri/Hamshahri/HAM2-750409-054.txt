{"title":"اجراي 155 طرح عمران شهري در رشت","text":". رشت - خبرنگار همشهري: براي رفع مشكلات شهر رشت بويژه كمبود فضاي سبزو نابسامانيهاي ناشي از ترافيك در اين شهر، امسال بيش از 155 طرح عمران شهري با 8 ميليارد و 200 ميليون ريال اعتبار به اجرادرمي آيد. شهردار رشت در توضيح اقدامهاي انجام شده براي حل مشكلات شهررشت افزود: براي رفع كمبودفضاي سبز و رسيدن به حداستاندارد 14مترمربع براي هر نفر، سال گذشته 70 هزار مترمربع فضاي سبز در رشت ايجاد شده است. وي سپس با اشاره به دفن غيراصولي زباله هاي شهر رشت درمنطقه سراوان كه به آلودگي آبهاي سطحي و زيرزميني و شيوع بيماريهاي دامي منجر مي شود، افزود: اين مشكل با وجود تلاش شهرداري براي رفع اصولي زباله ها تا راه اندازي كارخانه تبديل زباله به كود(كمپوست)باقي خواهد بود. شهردار رشت اضافه كرد: درختان كهنسال نارون پارك قدس رشت به دليل ابتلا به آفت مرگ نارون قطع و بجاي آنها نهالهاي نارون كاشته مي شود."}