{"title":"تلاش چين و آلمان براي جلوگيري از تيره شدن روابط دو كشور","text":"آلمان و چين براي رفع تشنجي كه از سه روز پيش در روابط دو كشور به وجود آمده است، تلاش گسترده اي را آغاز كرده اند. به گزارش خبرگزاريها از پكن و بن، هدف اين تلاش ها جلوگيري از بحراني شدن روابط دو قدرت اقتصادي بزرگ اروپا و آسياست. سخنگوي وزارت خارجه چين ديروزبا اشاره به قطعنامه اي كه پنجشنبه گذشته پارلمان آلمان تصويب كرد و در آن چين را به نقض حقوق بشر درتبت متهم كرد، گفت: ما اين قطعنامه را كار گروهي مي دانيم كه قصدخراب كردن رابطه چين و آلمان را دارند. اين حركت نبايد بر روابط پكن و بن اثر بگذارد. كلاوس كينكل وزير خارجه آلمان نيز در اظهارات آشتي جويانه اي، اعضاي پارلمان آلمان را به پرهيز از تشنج آفريني فراخواند. در پي تصويب قطعنامه ضدچيني در پارلمان آلمان، چين سفركلاوس كينكل وزير خارجه آلمان را به اين كشور لغو كرد. آلمان نيز به اقدام تلافي جويانه دست زد و مشورت هاي نظامي دو جانبه و سفر برخي مقام هاي اين كشور را به چين به حال تعليق درآورد."}