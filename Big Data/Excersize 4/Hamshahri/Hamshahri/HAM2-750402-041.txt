{"title":"حادثه در جهان","text":"از واحد رسانه هاي خارجي مرگ 12 مقام نيجريايي در سقوط هواپيماجوز- يك هواپيماي سبك كه شماري از سران دولت نظامي نيجريه، مسافران آن بودند، ديروز در نزديكي شهر شمالي جوز سرنگون شد و 12سرنشين آن كشته شدند. تاكنون نام يكي از كشته شدگان اعلام شده است كه سرهنگ محمدواسع فرماندار نظامي ايالت كانو و مشاور رئيس دولت نظامي نيجريه بود. مرگ خلبان در برابر چشم خانواده . ايلي نوي - يك جت نظامي تازه ساز آمريكا، در جريان يك پروازآزمايشي سرنگون شد وجفري جيمز خلبان چهل و چهارساله آن جان خود رااز دست داد. خلبان هواپيما هنگامي كه سرگرم عمليات آكروباتيك بود، هواپيماي او به زمين نزديك شد و پس از برخورد با يك رديف درخت، واردتوقفگاه يك خانه شد. هنگام حادثه همسر و سه فرزند از پنج فرزندخلبان سرگرم تماشاي هنرنمايي و پرواز پدرخانواده بودند و او راتشويق مي كردند. آسوشيتدپرس نوشته است: هنگامي كه بگي دختر بيست ساله جفري براي پدرش كه با جت تازه ساز آكروبات مي كرد، كف مي زد و هورا مي كشيد، هواپيما به زمين نزديك شد و در برابر چشمان بهت زده او سقوط كرد. تلفات سنگين سيل يمن. صنعا- تلفات بارندگي و سيل كه از هفته پيش در مناطق مركزي يمن آغاز شده است، تاكنون به يكصد و پنجاه و هشت نفررسيده است. سيل صدها خانه را در اين منطقه ويران كرده و هشتاد درصدمزارع را از بين برده است. تلفات سيل ايتاليا. رم - براثر بارندگي شديد و جاري شدن سيل درايالت توسكاني در غرب ايتاليا، يازده تن جان خود را از دست دادند وبيست و پنج تن ناپديد شدند. آب رودخانه اين منطقه بالاآمده و تعداد زيادي از خانه ها و پلها راويران كرده است. 2 انفجار گاز. شين گن - انفجار لوله زيرزميني گاز در شهرشين گن در جنوبچين ديروز يك تن را كشت و 19تن را مجروح كرد. اين انفجاريك گودال بيست متر در بيست متر را در اين منطقه ايجاد كرده است. بامداد ديروز نيز انفجار گازدر يك آپارتمان در شهر شرقي مس واقع در كشور فرانسه، 2نفر را به شدت مجروح كرد. يك ميليون آرزو غرق شد! قاهره- يك كشتي باري بنام يك ميليون آرزو با پرچم قبرس حامل پتاسيم و فسفات و فراورده هاي نفتي كه از بندرعقبه به سوي تايوان در حركت بود، ديروز در دهانه خليج شرم الشيخ(درياي سرخ)با يك صخره مرجاني برخورد كرد و دو نيمه شد. 25 خدمه فيلي پيني كشتي پيشنهاد نيروي دريائي مصر را مبني بر تخليه كشتي نپذيرفتند و خواستار خارج ساختن كشتي از آب و تعمير آن شده اند، زيرا بيم دارند با غرق شدن كشتي بيكار شوند حادثه به مرجانهاي شرم الشيخ كه يك جاذبه توريستي به شمار مي آيد، آسيب شديد وارد آورده است."}