{"title":"چگونگي گذران اوقات فراغت تابستان برنامه ريزي شديك ميليون و 700 هزار تن در135 مركز فرهنگي ورزشي شهرداري تهران","text":". سرويس شهري: با تجهيز، سازماندهي و برنامه ريزي ويژه تابستاني 135مركزفرهنگي، هنري، ورزشي و آموزشي شهرداري تهران، طي تابستان امسال يك ميليون و 700 هزار شهروند از اين مجموعه ها و مراكز استفاده مي كنند رجبعلي خسروآبادي مديركل امور اجتماعي و فرهنگي مناطق شهرداري تهران با تشريح فعاليتهاي تابستاني مراكزفرهنگي - ورزشي شهرداري تهران همچنين خاطرنشان كرد: مراكز فعال فرهنگي و ورزشي درشهرتهران امسال در زمينه هاي مختلف پذيراي يك ميليون و700هزارمراجعه كننده خواهندبود كه از اين ميان پيش بيني مي شود 491 هزارنفر به مجموعه هاي ورزشي و 465 هزار نفر به كتابخانه ها مراجعه كنند. مراكز تفريحي فرهنگي از جمله موزه حيات وحش و موزه فرش عربزاده پذيراي 205هزار نفر از شهروندان كشور خواهند بود. نگارخانه ها 158هزارنفر و كلاس هاي مراكز فرهنگي 320 هزار نفر را براي تامين اوقات فراغت جذب خواهند كرد. مديركل امور اجتماعي و فرهنگي مناطق شهرداري تهران همچنين خاطرنشان كرد: علاوه بر برنامه هاي ويژه اي كه در مراكزفرهنگي و ورزشي شهرداري تهران براي تامين اوقات فراغت شهروندان تدارك شده است برنامه هاي سالانه دو همگاني و دوچرخه سواري با ابعادوسيع تري برگزار مي شود و مسابقه فوتبال محلات و واليبال محلات نيز ازجمله برنامه هايي است كه در فصل تابستان شتاب بيشتري خواهد داشت. خسرو آبادي از اختصاص فضاهاي ورزشي ويژه بانوان در فصل تابستان خبرداد و گفت: در برخي از مناطق شهرداري تهران سالن هايي براي ورزش بانوان اختصاص يافته ودر برخي خانه هاي فرهنگ محله نيز براي اشتغال وآموزش بانوان برنامه هاي ويژه اي تدارك شده است. اين اقدام درپي آمارگيري از مراكز فرهنگي و ورزشي و دستيابي به اينكه 65 درصد ازبهره گيران اين مراكز بانوان هستند پي ريزي شده است. مديركل امور اجتماعي و فرهنگي شهرداري تهران افزود: در كنار فعاليت چشمگير مراكز فرهنگي 30 كانون شعر و ادب نيز در فصل تابستان براي همايش شاعران و اديبان برنامه هاي ويژه اي را تدارك ديده اند و 760قطعه زمين در گوشه و كنار شهر تهران نيز آماده جذب ورزشكاران براي تامين اوقات فراغت آنها هستند. وي بهره برداري از طرح اطلاع رساني تلفني را از ديگراقدامات فصل تابستان مراكزفرهنگي اعلام كرد و گفت: اكنون اين طرح به صورت آزمايشي درحال انجام است كه بابهره برداري رسمي امكان ارتباطتلفن شهروندان براي اطلاع از برنامه هاي مراكز فرهنگي، هنري ورزشي وآموزشي فراهم مي شود و هر شهروند مي تواند با تماس تلفني از جزئيات برنامه هاي اين مراكز مطلع شود. شايان ذكر است در تابستان سال گذشته يك ميليون و 200هزار نفر ازمراكز فرهنگي - ورزشي و هنري شهرداري تهران استفاده كرده اند كه باتوجه به افزايش اين مراكز در سال جاري و توزيع منطقه اي مراكز پيش بيني شده است اين رقم به يك ميليون و 700هزار نفر بالغ شود. بيشترين شمار مراجعان به مراكزفرهنگي ورزشي شهرداري تهران رادراين فصل جوانان و نوجوانان تشكيل مي دهند و در فرصتي كه پيش آمده است به تناسباستعداد و تمايل خود، تخصص هاي گوناگون و مهارت هاي هنري و ورزشي را فرا مي گيرند."}