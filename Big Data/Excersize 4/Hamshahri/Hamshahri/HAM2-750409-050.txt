{"title":"اجراي 6 طرح عمراني - ترافيكي در منطقه 15","text":"به منظور عبورومرور روان خودروها و جلوگيري از ميزان تصادفات، پل ششم بلوار ابوذر به عرض 16 متر تعريض گرديد. روابط عمومي شهرداري منطقه 15تهران همچنين گزارش داد كه طرح هندسي تقاطع هاشم آباد- شهيد رضايي و نيز شيب راهه شرقي و غربي ورودي بلوار امام رضا(از سمت اتوبان بعثت)نيز به پايان رسيد. بنابراين گزارش طرح هاي يادشده با هزينه اي بالغ بر 230 ميليون ريال از سوي معاونت فني عمراني شهرداري منطقه 15 به ثمر رسيده است. گزارش ديگري از روابط عمومي شهرداري منطقه 15 همچنين حاكي است كه يك خيابان جديد ديگربه عرض 22 متر و طول قريب به نيم كيلومتر به شبكه هاي ارتباطي شهرك مسعوديه واقع در منطقه 15 تهران اضافه شد. اين خيابان با صرف هزينه اي معادل 150 ميليون ريال ظرف 2ماه گذشته توسط حوزه معاونت فني عمراني اين منطقه احداث شده است. همچنين با اعتباري بالغ بر 40ميليون ريال نهرهاي خيابان شهيدپناهي و شهيد عليزاده به طول يكهزار و صد متر از محله هاي قديمي موسوم به اتابك بازسازي شد. پيش از اين مردم محله ياد شده خواستار ايجاد نهرهاي جديد دراين محله شده بودند."}