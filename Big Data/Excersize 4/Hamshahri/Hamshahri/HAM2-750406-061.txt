{"title":"سفير فيلي پين در تهران مانيل به تلاشهاي صادقانه ايران براي تحكيم صلح در منطقه وجهان اعتقاد دارد","text":". سرويس سياسي: آقاي هاشمي رفسنجاني رئيس جمهوي ديروز اسكاروالدزوئلاسفير كشور فيلي پين در ايران را در پايان مدت ماموريتش به حضورپذيرفت. سفير فيلي پين در اين ديدار باابراز رضايت از روند رو به توسعه همكاريهاي دوستانه بين ايران و فيلي پين گفت: فيلي پين همواره خودرا دوست كشور بزرگ و قدرتمند ايران درمنطقه مي داند و اطمينان مي دهد كه در هيچ تلاشي براي انزواي اين كشور شركت نخواهد كرد. وي با ابراز تاسف از فقدان انعكاس صحيح پيام و تحولات كشورهاي درحال توسعه وآزاديخواه جهان از سوي برخي محافل قدرتمند خبري دنياگفت: اميدواريم دستگاههاي تبليغاتي دنيا از انحصار قدرتهاي جهاني خارج شوند تا پيام كشورهاي جهان سوم و در حال توسعه به افكار عمومي جهان منعكس شود. سفير فيلي پين در ادامه سخنانش گفت: ما به تلاشهاي صادقانه ايران براي صلح و رفاه منطقه و جهان اعتقاد داريم و از آن حمايت مي كنيم. وي همچنين از حمايتهاي معنوي ايران از فيلي پين براي استقرار صلح وآرامش در جنوب اين كشور تشكر كرد. به گزارش اداره كل اطلاعات واخبار رياست جمهوري، آقاي هاشمي رفسنجاني رئيس جمهوري در اين ديدار از گسترش روابط همه جانبه با كشورفيلي پين استقبال كرد. وي با ابراز خرسندي از برقراري صلح و آرامش در جنوبفيلي پين، آمادگي جمهوري اسلامي ايران را براي شركت فعال در برنامه هاي توسعه وعمران اين منطقه اعلام داشت."}