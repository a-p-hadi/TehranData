{"title":"هشدار چين به امريكا درباره فروش جنگ افزار به تايوان","text":"چين به آمريكا هشدار داد به مقامهاي تايواني اجازه ندهد كه با خريدسيصد تانك و ديگر جنگ افزارهاي سنگين آمريكايي به جدايي تايوان ازچين كمك كنند. به گزارش خبرگزاري فرانسه يك سخنگوي وزارت خارجه چين ديروزگفت آمريكا بايد از اقداماتي پرهيز كند كه به تلاشهاي برخي ازمقامهاي شناخته شده تايواني براي جدايي از چين و تحقق استقلال تايوان كمك مي كند. مقامهاي آمريكايي در هفته جاري گفتند تايوان خواستار خريد سيصدتانك آمريكايي با موتورهاي يدكي و سيصد مسلسل مجهز به دوربينهاي ديد شبانه است. وزارت دفاع آمريكا اعلام كرد كه تايپه 223 ميليون دلار براي خريد ادواتي مي پردازد كه قابليتهاي موجودش را حفظ كند واين فروشها تعادل نظامي منطقه را تغيير نمي دهد. اما چين با لحني آشتي ناپذير مي گويد آمريكا نبايد دست به اقداماتي بزند كه موجب بروزتنش در منطقه يا مانع پيشرفت روابط سالم و درازمدت بين چين و آمريكاشود. كنگره آمريكا در مورد فروشهاي نظامي حق وتو دارد ولي به ندرت از آن استفاده مي كند. مقامهاي آمريكايي احتمال مي دهندكه فروش تانك به تايوان تحقق يابد."}