{"title":"رژيم صهيونيستي شهركهاي يهودي نشين جديددر بيت المقدس شرقي احداث مي كند","text":"معاون نتانياهو: اسرائيل ممكن است نيروهاي خود را از الخليل خارج نكندوارن كريستوفر امروز وارد خاورميانه مي شودرژيم صهيونيستي ديروز اعلام كرددر برنامه احداث 6 هزار واحدمسكوني براي يهوديان دربيت المقدس تسريع خواهد شد. به اعتقادفلسطيني ها اين سرآغازحركت جديد احداث شهرك هاي يهودي نشين توسط دولت بنيامين نتانياهوست. به گزارش خبرگزاري فرانسه، الي سويسا وزير كشور رژيم صهيونيستي گفت: در برنامه هاي احداث شهركهاي جديد در حاشيه شرقي بيت المقدس تاخيرهايي روي داده است كه حالا بايد جبران شود. سويسا افزود: فكر مي كنم كارجاده سازي طي چند هفته آينده وعمليات شهرك سازي نيز درماههاي آتي شروع شود. سويسا به برنامه خانه سازي براي 30 هزار يهودي بر تپه اي درقلمروبيت المقدس اشاره مي كرد كه در جريان جنگ شش روزه اسرائيل - اعراب توسطنيروهاي رژيم صهيونيستي اشغال شد. اين تپه كه به نام جبل ابوغانم معروف است، بر بخش باختري شهر بيت ساحور اشراف دارد اين شهر در كنترل مقامهاي خودگردان فلسطيني است. در همين حال، زوولون هامرمعاون نخست وزير رژيم صهيونيستي گفت اسرائيل ممكن است نيروهاي خود را از الخليل خارج نكند. وي همچنين تاكيد كرد كه جولان بايدتحت كنترل اسرائيل باقي بماند. اين در حالي است كه وارن كريستوفر وزيرخارجه آمريكاامروز واردخاورميانه مي شود. وي امروز بابنيامين نتانياهوو فردا با حسني مبارك و ياسرعرفات ديدار خواهد كرد."}