{"title":"در مراسمي با حضور معاون اجتماعي وفرهنگي شهرداري تهران: بهره برداري ازساختمان جديدخانه فرهنگ دردار آغاز شد","text":". سرويس شهري: اگر مي خواهيم شهري سالم و فارغ از آلودگي هاي زيست محيطي داشته باشيم بايد همانگونه كه در قبال پاكي و پاكيزگي خانه شخصي خوداحساس مسئوليت مي كنيم نسبت به شهر و خانه دوم خودمان چنين احساسي راد رخود بارور كنيم. مهندس محمد حقاني معاون اموراجتماعي و فرهنگي مناطق ومشاوراجرايي شهردار تهران صبح ديروز هنگام برپايي مراسم سومين سالگردافتتاح نخستين خانه فرهنگ محله دردار و آغاز بهره برداري از ساختمان جديد اين مجموعه فرهنگي همچنين خاطرنشان كرد: از آنجا كه تعريف شهرمحدود به ساخت معابر، تقاطع ها و گذرگاه ها نمي شود و شهر پويا و متحرك بايد همه جوانب آن همپاي يكديگر رشد كنند شهرداري تهران به سهم خودظرف چند سال گذشته براي ارتقاي فرهنگي و دميدن روح و جان به كالبدجامعه فضاهاي فرهنگي، آموزشي و ورزشي ايجاد كرده است تا آنچه ازشهروندان مي خواهد با آگاهي و شناخت پاسخ دهند و به عنوان يك اهرم كارآمد و چاره ساز در كنار شهرداري باشند. وي بااشاره به اينكه رهبر معظم انقلاب بارها بر تقويت زيرساخت هاي فرهنگي تاكيد داشته اند گفت: ما سعي در اشاعه فرهنگ قرآني و گسترش احكام و معارف داريم تا خواسته هاي به حق رهبر معظم انقلاب را در حدتوان و مقدورات پاسخگو باشيم و در مجموعه كاري خودمان دستيابي به شهري سالم، متحرك، پويا و سازنده را ممكن سازيم مهندس حقاني درپايان به گسترش مراكز فرهنگي منطقه اي و محلي تاكيد كرد و از مديران خانه هاي فرهنگ محله و مسئولان مراكز فرهنگي خواست در برنامه ريزي هاي خود خواست و نياز شهروندان را برمبناي ارزش هاي اسلامي مدنظربگيرند. شايان ذكر است در مجاورت خانه فرهنگ محله در دارساختماني بازيربناي 600 مترمربع توسط شهرداري منطقه 12احداث شده كه در آن كتابخانه، كلاس هاي كامپيوتر و سالن آمفي تئاتر طراحي و براي بهره مندي گروه هاي مراجعه كننده آماده شده است."}