{"title":"مردم در بيابان زدايي مشاركت مي كنند","text":". تهران - خبرگزاري جمهوري اسلامي: معاون فني سازمان جنگلها و مراتع كشور اعلام كرد كه قانون طرح مشاركت مردم در امر بيابان زدايي تصويبشده و آئين نامه اجرايي آن در هيات دولت در دست بررسي است. . محمدباقرمشتاقيان ديروز به خبرگزاري جمهوري اسلامي گفت: درصورت تصويب هيات دولت، عمليات اجرايي اين طرح آغاز خواهد شد ومردم به طور مستقيم در امر بيابان زدايي شركت خواهند كرد. وسعت بيابانهاي كشور 43 ميليون هكتار معادل 26 درصد مساحت كشوراست. وي با بيان اينكه روندبيابان زدايي توسط ارگانهاي دولتي كند صورت مي گيرد، اظهار اميدواري كرد با واگذاري اين برنامه به مردم، امربيابان زدايي با سرعت بيشتري انجام شود. مشتاقيان در ادامه گفت: تاپايان سال گذشته 5/7 ميليون هكتار ازمراتع كشور در قالبطرحهاي مرتعداري به دامداران واگذار شده و تاپايان امسال اين ميزان به 10 ميليون هكتار مي رسد. وي با ذكر اين نكته كه ميزان توليد علوفه در مراتع واگذارشده به دو برابر قبل از واگذاري رسيده افزود: متوسط برداشت مجاز علوفه از هر هكتار مرتع 111 كيلوگرم است، اما با اجراي طرحهاي مرتعداري درمراتع كشور اين رقم تا سه برابر قابل افزايش است. مشتاقيان افزود: بيابانها ومراتع كشور در مجموع 80 درصدمساحت كشور را تشكيل مي دهد."}