{"title":"در پي محدود شدن رفت وآمد خودروهادرشكه هاي فلورانس به كمك محيط زيست آمدند","text":". واحد رسانه هاي خارجي: در شرايطي كه شهر تاريخي و زيباي فلورانس ايتاليا پذيراي مقامات بلندپايه شركت كننده دراجلاس سران اتحاديه اروپا است، مسئولان اين شهر براي نجات آثار تاريخي، برنامه هاي تازه اي را آماده مي كنند. گفته مي شود، ديدار بيش از 50 هزارجهانگرد از اين آثار، در صورتي كه همراه با مراقبت نباشد، به اين آثار لطمه وارد مي كند، اما دشمن اصلي آثار ارزشمند شهر فلورانس نه جهانگردان بلكه آلودگي هوا مي باشد. انباشت دودمه و گازهاي آلاينده درفضاي شهر فلورانس بخصوص در فصل هاي پائيز و زمستان مجموعه بي رقيبمعماري اين شهر را زير قشري تيره رنگ پنهان كرده است. اين مواد كه حاوي تركيبات اسيدي است به بعضي از بناها صدمات بسيار جدي وجبران ناپذير وارد كرده است. تعداد زياد خودروها و ترافيك سنگين شهرفلورانس عامل اصلي آلودگي هوا در اين شهر تاريخي به شمار مي آيد. اخيرا براساس تصميم مقامات شهر فلورانس خودروهاي سنگين حامل جهانگردان مثل اتوبوس حق ورود به شهر را ندارند و آنان بايد باخودروهاي سبك و محدوددر شهر رفت وآمد كنند. درآينده، ورودخودروهاي سبك نيزبه شهر محدود خواهد شد. يكي از راه حل ها براي نجات شهر فلورانس به كار انداختن دوباره واگن هاي برقي ياترامواها است آنها با محيط زيست همخواني بيشتري داشته و كمتر به آن لطمه مي زنند. استفاده از درشكه هاي قديمي براي جابجايي جهانگردان نيز در فلورانس متداول شده است محدود شدن رفت وآمد خودروها در شهر فلورانس موجبزيان هاي اقتصادي براي اين شهر شده است، اما مسئولان شهري و مردم ترجيح مي دهند با پرداخت هرگونه خسارتي، هواي سالم تري براي تنفس وزندگي داشته باشند."}