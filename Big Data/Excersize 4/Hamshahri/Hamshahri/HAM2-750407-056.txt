{"title":"پشت تريبون","text":"ديروز در جلسه علني مجلس شوراي اسلامي هنگام طرح بررسي اعتبارنامه نماينده رفسنجان در جلسه علني موارد رد اعتبارنامه وي در كميسيون تحقيق مطرح نشد وحميد بهرامي نيز در سخنان خود به هيچ موردي اشاره نكرد، در حالي كه در مورد اعتبارنامه نمايندگان سنندج، تفرش وآشتيان، هشترود و كرج دلايل اعتراض به پرونده آنها مطرح مي شد ونمايندگان مزبور از خود دفاع مي كردند. موحدي ساوجي در پاسخ به پرسش خبرنگار ما در مورد اينكه آياعدم طرح دلايل رد اعتبارنامه ازسوي كميسيون تحقيق مخالف آئين نامه داخلي مجلس نيست گفت: به نظر من كميسيون تحقيق مي بايست دلايل رداعتبارنامه راهر چند بصورت كلي و اجمالي در جلسه علني مطرح مي كرد ولي مثل اينكه رئيس مجلس اشكال آئين نامه اي در اين زمينه نديد. ديروز پس از خواندن آراي نمايندگان در مورد اعتبارنامه نماينده رفسنجان و اعلام رداعتبارنامه وي، حميد بهرامي خواستار آن شد كه ازتريبون مجلس صحبت كند ولي آقاي ناطق نوري گفت: شما نمي توانيد صحبت كنيد. وي سپس با خداحافظي از نمايندگان، جلسه علني را ترك كرد. تاكنون دو تن از زنان نماينده به عنوان مخبر كميسيونها انتخابشده اند; قدسيه علوي نماينده مشهد مخبر كميسيون سياسي خارجي و مرضيه صديقي، ديگر نماينده مشهد به عنوان مخبر كميسيون مسكن و شهرسازي انتخاب شده اند. در چهار دوره گذشته مجلس، زنان مخبر كميسيون نبوده اند. يكبار ديگر طرح تشكيل كميسيون امور زنان و خانواده تقديم مجلس شد. اين طرح دوبار در دور چهارم مجلس مطرح شد كه راي لازم را بدست نياورد. فائزه هاشمي يكي از زنان نماينده در مورد تشكيل كميسيون زنان گفت: من با تشكيل اين كميسيون مخالفم چرا كه مساله زنان و مردان را ازيكديگر جدا مي كند. وي گفت: مسائل زنان نيز بايد در كميسيونهاي مربوطبررسي شود."}