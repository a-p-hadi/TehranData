{"title":"رئيس جمهوري در ديدار خانواده هاي شهيدان فاجعه هفتم تير: خون شهيدان هفتم تير، انقلاب ونظام اسلامي را بيمه كرد","text":"ساخت بنا و مجموعه اي شايسته در مكان مقدس شهادت هفتادودوتن در محل حزب جمهوري اسلامي ضرورتي تاريخي است . سرويس سياسي: شهيدان واقعه دردناك هفتم تير هر يك ازنخبگان كشور و انقلاب بودند كه در زمان حيات پر بركتشان و نيزبا شهادتشان شجره طيبه انقلاباسلامي را حفظ و تقويت كردند. آقاي هاشمي رفسنجاني رئيس جمهوري در ديدار روز گذشته خود باخانواده هاي معظم شهيدان حادثه هفتم تير و نيز اعضاي ستاد برگزاري مراسم مخصوص اين روز با بيان نكته فوق اضافه كرد: خون پاك شهيدان هفتم تير سرنوشت انقلاب و نظام را بيمه كرد. رئيس جمهوري با بر شمردن وجوه تشابه حادثه هفتم تير و شهادت هفتادودو شهيد همچون شهداي كربلا افزود: هفتم تير از صحنه هاي گوياي مظلوميت انقلاب است كه با ايجاد دگرگوني عميق در داخل حتي دنياي اسلام را نيز منقلب كرد و جو سنگين تبليغاتي استكبار و نيروهايش را درداخل كشور عليه اسلام و نظام شكست. آقاي هاشمي رفسنجاني افزود: اگرچه شخصيت هاي گرانقدر وچهره هاي ارزشمندي در اين حادثه از امت و كشور اسلامي گرفته شد، اما باتوجه به شرايط آن روز خيلي سريع نغمه هاي مخالفت با انقلاب را ضعيف وخاموش كرد. آقاي هاشمي رفسنجاني با تاكيدبر ضرورت حفظ ارزشهاي به جامانده ازشهيدان هفتم تير وگراميداشت ياد و خاطره آنان گفت: بايد باسرمايه گذاري مادي و معنوي از حادثه هفتم تير براي سازندگي نسل هاي آينده و تربيت بهتر فرزندان جامعه اسلامي در اين فضا و آشنا كردن آنان با حقايق انقلاب بهره جست. رئيس جمهوري ساخت بنا و مجموعه اي شايسته در مكان مقدس شهادت هفتادودوتن در محل حزب جمهوري اسلامي را ضروري و آن را مكان مناسبتاريخي و فرهنگي و به عنوان موزه گوياي تاريخ انقلاب و محل گرد آمدن نيروهاي مخلص و ايثارگر و پايگاه حفظ ارزشهاي نظام دانست. رئيس جمهوري، رهبر معظم انقلابرا از نمونه هاي بسيار خوبشهيدان زنده و از ذخاير الهي واسناد پر افتخار اسلام و كشورتوصيف كرد وافزود: خداوندوجود پر بركت اين شخصيت بزرگ را براي زعامت و رهبري امت انقلابي و اسلامي در اين برهه حساس از تاريخ حفظ كرد. به گزارش اداره كل اطلاعات واخبار رياست جمهوري در اين ديدارفردوسي پور مسئول ستادبزرگداشت شهداي هفتم تيرگزارشي ازبرنامه هاي ويژه اين ستاد را براي ارج نهادن به مقام والاي شهيدان واقعه هفتم تير به اطلاع رساند."}