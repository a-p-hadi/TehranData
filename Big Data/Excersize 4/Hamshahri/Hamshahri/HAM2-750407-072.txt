{"title":"فوتبال جام آزادگان پيروزي - بهمن، درآغاز فصل تازه فوتبال","text":". سرويس ورزشي: مسابقه هاي فوتبال باشگاهي از اين هفته حركت اصلي خودرا آغاز مي كند. پس از سه ماه وقفه به دليل آماده نبودن زمينهاي فوتبال در كشور و همچنين بازيهاي تيم ملي در جريان رقابتهاي مقدماتي جام ملتهاي آسيا، تيمهاي باشگاهي به فوتبال كشور جان تازه اي مي دهند. مسابقه هاي فوتبال مرحله نهايي جام ملتهاي آسيا پنج ماه ديگرآغازمي شود و برگزاري منظم ليگ مي تواند بهترين راه براي تشكيل يك تيم ملي قدرتمند باشد. فوتبال ما پس از سالها بايداين ذهنيت غلط را از خود دوركند كه مسابقه بدون هيچ هدف خاصي و فقط به صرف انجام آن برگزار شود. برگزاري مسابقه هاي باشگاهي بايدبا هدف روشن انجام گيرد. تيم ملي در بازيهاي مقدماتي جام ملتهاي آسيا، پايه هايش ساخته شده و اگربدون وقفه تا فاصله حداقل بيست روز به آغازمرحله نهايي دنبال شود، بازيكنان تيم ملي در اوج آمادگي پا به اين رقابتها مي گذارندو جام آزادگان نيز روند طبيعي خود را طي مي كند و در پايان سال دچاركمبود وقت نمي شود. بازي سرآغاز فصل در ورزشگاه آزادي پيروزي بابهمن بازي مي كند. تيم فوتبال پيروزي قهرمان دوره قبل با انبوهي از بازيكنان نامي وملي پوش در سال جاري نيز مدعي اصلي قهرماني در اين دوره است. در اين تيم استانكو نيز براي يكسال ديگر ماندني شد تا شايددر اين فصل دستاوردهاي تازه اي براي تماشاگران داشته باشد. بااين وجوديكي از مشكلات سال قبل اين تيم نيز در سال جاري البته به طور شديدتروجود دارد. استانكو موافق بازيكنان كند و پا به سن گذاشته نيست اماتماشاگران بيشمار اين تيم هنوز افتخار را همراه با ستارگان قديمي مي خواهند. اما بهمن با بافت تازه خود راهي را مي رود تا شايد درنهايت گمشده خود را بيابد. در اين بازي محمدرضا مهدوي مامور علي دايي مي شود تا بهمن پس از ريختن زهر پيروزي طرحهاي هجومي خود راپيدا كند در آن سوي ميدان نيز خداداد عزيزي، جمشيد شاه محمدي و اصغرمديرروستا جدال ديدني با بازيكنان خط دفاعي پيروزي دارند اين سه نفر جدا از پيكار براي فتح دروازه حريف براي حضور در تيم ملي نيزفرصت عرض اندام دارند. مشهد، ميزبان آباداني ها در شهرستانها نيز پنج بازي انجام مي شود. درمشهد پيام مقاومت ميزبان صنعت نفت آبادان است. پيام از دو بازي يك امتياز دارد و بايد در خانه خود براي روزهاي پاياني امتياز ذخيره كند پيام از خود ضربه خورده و براي جبران هنوز زمان دارد. براي اولين گام، بازگشت فكري بعنوان مشاور اصلي مي تواند اين تيم را به رده هاي بالاتربفرستد. در تبريز، ماشين سازي با استقلال سپاسد بازي مي كند. ماشين سازي اگرپيروز شود، شايد جاي پاي حجازي در آينده نزديك محكم شود. با اين وجود خط دفاعي ماشين سازي در مقابل تهامي، نعمتي نژاد و حرداني روزسختي دارد. در اصفهان، ذوبآهن با پاس بازي مي كند. هر دو تيم چهره عوض كردند وبايد در كوران ليگ امتحان پس بدهند. پاس جوانترين تيم سال قبل امسال با تجربه كافي به ميدان مي آيد. در نوشهر، شموشك به ديدارتراكتورسازي مي رود و در انزلي ملوان كه امسال اكثر بازيكنان قديمي خود را جمع كرده است باپلي اكريل بازي خواهد داشت. زيرنويس عكس: بهمن و پيروزي در آغاز فصل تازه فوتبال. شايد اين برخوردزودهنگام باشد، اما براي راه اندازي جام آزادگان شروع خوبي است. علي اصغر مديرروستامهاجم وفادار بهمن در شرايطآرماني به سرمي برد و بايد ديد چهار مدافع ملي پوش پيروزي در مقابل او چه مي كنند."}