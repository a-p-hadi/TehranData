{"title":"بيل كلينتون: آمريكا در هرزماني آماده گفت وشنود باايران است","text":". سرويس سياسي: رئيس جمهوري آمريكا گفته است دولت آمريكا در هرزماني آماده گفت وشنود با ايران است. به گزارش خبرگزاري جمهوري اسلامي به نقل از راديو آمريكا، كلينتون به دو روزنامه عربي گفته است كه دولت او نه در صدد سرنگون ساختن دولت ايران است و نه قصد رويارويي مسلحانه با آن را دارد. كلينتون مي گويد: هدف از سياست و خط مشي آمريكا در قبال ايران ايجادتغيير در رفتار دولت ايران است. وزارت امور خارجه آمريكا، دولت ايران را نيز در زمره كشورهايي كه از تروريست حمايت مي كنند قرار داده است. از سوي ديگر علي اكبر ولايتي وزير امور خارجه ايران مي گويد كه هرگونه كوشش آمريكا براي منزوي ساختن اقتصادي ايران به ضرر خود آمريكا تمام خواهد شد. ولايتي در سخنان خود در ژنو دركنفرانس جهاني اقتصاد گفت: اروپا، كانادا، ژاپن و كليه كشورهاي صنعتي به دنبال منافع و مصالح خودهستند و از آمريكا تبعيت نخواهند كرد. وزير امور خارجه ايران در موردلايحه اي كه در كنگره آمريكامطرح است و در صورت تصويبنهائي شركتهائي را كه چهل ميليون دلار يا بيشتردر صنايع نفتي ايران سرمايه گذاري مي كنند تنبيه خواهد كرد به اظهارنظر پرداخت. روز چهارشنبه گذشته اين لايحه به اتفاق آراء در مجلس نمايندگان آمريكا به تصويبرسيد."}