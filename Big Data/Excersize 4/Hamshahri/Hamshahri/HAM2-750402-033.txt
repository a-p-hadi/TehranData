{"title":"روز چهارشنبه آينده در كابل حكمتيار به عنوان نخست وزيرافغانستان سوگند ياد مي كند","text":"سخنگوي حزب اسلامي افغانستان ديروز گفت: گلبدين حكمتيار رهبر اين حزبروز چهارشنبه آينده به عنوان نخست وزير افغانستان سوگند ياد مي كند. به گزارش خبرگزاري فرانسه، غيرت باهر سخنگوي حزب اسلامي گفت: حكمتيار براي نخستين باراز سال 1979(1358)براي اداي سوگند، وارد كابل مي شود. وي افزود: مراسم سوگند در حضوربرهان الدين رباني رئيس جمهوري افغانستان انجام خواهد شد. براساس پيمان صلحي كه در 24 مه(4 خرداد)ميان حكمتيار و رباني به امضاء رسيد، حكمتيار به عنوان نخست وزير افغانستان منصوب شد. از سوي ديگر، آمريكا اعلام كردافغانستان را در فهرست كشورهايي قرار داده است كه صادرات اسلحه به آنها ممنوع است. به گزارش خبرگزاري جمهوري اسلامي از اسلام آباد، مركزاطلاعاتي آمريكادر اسلام آباد باصدور بيانيه اي اعلام كرد: اقدام مذكور براساس درخواست شوراي امنيت سازمان ملل از كشورهاي مختلف، مبني بر جلوگيري از ارسال سلاح براي گروههاي افغان صورت گرفته است."}