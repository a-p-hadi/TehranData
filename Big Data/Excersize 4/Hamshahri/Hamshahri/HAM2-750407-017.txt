{"title":"مديركل توسعه صادرات وزارت صنايع اعلام كرد: صادرات كالاهاي صنعتي كشورامسال به يك ونيم ميليارد دلارمي رسد","text":". تهران - خبرگزاري جمهوري اسلامي: پيش بيني مي شود صادرات صنعتي امسال با 25 درصد رشد نسبت به پارسال به 5/1 ميليارد دلار برسد. پارسال 25درصد رشد براي صادرات صنعتي پيش بيني شده بود كه به دليل محدوديت هاي ايجاد شده تحقق نيافت. . جواد گلبافيان مديركل توسعه صادرات گفت: آموزش در زمينه صادرات، اعزام هياتهاي بازارشناسي و بازاريابي، حضوردر نمايشگاههاي بين المللي وتخصصي، دعوت از خريداران عمده خارجي براي ديدار ازنمايشگاه بين المللي تهران و ارتقاي كيفيت محصولات توليدي ازبرنامه هاي گسترش صادرات كالاهاي غيرنفتي براي امسال است. وي با تاكيد براينكه بايد به صادركنندگان اطمينان بيشتري داشت پيشنهاد كرد: مقررات پيمان سپاري كه در حال حاضرتوسط روساي شعببانكها انجام مي شود، آسانتر شود و آنها فقططبق مقررات يا درخواست چك، سفته كنند و يا وثيقه ملكي بگيرند، نه آنكه تمامي مدارك را باهم از صادركنندگان بخواهند. مديركل توسعه صادرات وزارت صنايع افزود: شوراي پول واعتبار براي تقويت صادرات كشور، تصويب كرده است كه بانكها 8 درصد اعتبارات ريالي خود را به صادركنندگان تخصيص دهند ولي آنها معمولا دراعطاي تسهيلات مشكل ايجاد مي كنند. وي پيشنهاد كرد بخشنامه هاي صادراتي به بانكها تكليفي و ازحالت اختياري خارج شود. گلبافيان در مورد ارائه تسهيلات بانكها به كشورهاي خريدار گفت: ازآنجا كه اين امر مي تواند به توسعه صادرات كشور كمك كند لازم است اعتبارات ميان مدت يك تا پنج ساله به خصوص در جمهوريهاي آسياي مركزي به صادركنندگان پرداخت شود تا بتوانند محصولات توليدي را صادركنند. با وجود آنكه مقرر شده است 50 درصد ارز حاصل از صادرات به صادركنندگان داده شود ولي به خاطر وجود مقررات دست وپاگير بانك مركزي اين امر تاكنون تحقق نيافته است. كمبود بخشي از ارز صادركنندگان تاكنون توسط وزارت صنايع تامين شده است. مديركل توسعه صادرات وزارت صنايع به ايجاد تحول در گمرك كشوراشاره كرد و گفت: باوجود اين تحولات گمرك كشورهنوز گمرك واردات است و در برخي از گمركهاي كشور امكان صدور كالا وجود ندارد. اين امرتاخير در صدور كالا را سبب مي شود. وي گفت: تاكنون در خارج ازكشور تبليغي براي محصولات صادراتي كشورو معرفي صادركنندگان انجام نشده است وايران را در خارج بعنوان يك كشور صادركننده كالاهاي صنعتي نمي شناسند. ايران در هيچ كدام ازسفارتخانه هاي خود در خارج ازكشور وابسته بازرگاني- صنعتي ندارد در صورتي كه بايد حداقل در كشورهايي كه قصد صادرات كالا را به آنجا داريم اطلاعات مربوط به توليدات كشور وفهرست محصولات در اختيار متقاضيان قرار گيرد تا محصولات صادراتي واحدهاي توليدي كشور معرفي شوند."}