{"title":"جاودانگي در زندگي گروهي از طريق هنر","text":"نگاهي به نمايشگاه آثار هنري احمد طباطبايي موضوع آثار طباطبايي مورچگان هستند ولي در باطن چنين ظاهري، اين انسانهاهستند كه در هيبتي حشره گونه در تابلوهاي نقاشي نمايشگرگوشه هايي از زندگي خود هستند. مورچه اي را ديده ايم كه بار سنگين خودرا به دوش مي كشد و در بين راه خسته مي شود يا در نتيجه پيش آمدن يك حادثه اتفاقي بار از دستش رهاشده و براي گريز از خطر آن را مي گذارد و فرار مي كند. اما ساعتي بعدبه همان نقطه برمي گردد و بار را دوباره به دوش كشيده نفس زنان وعرق ريزان آن را به منزل مي رساند او مي داند كه اگر در ميان راه ازبين رفت، يك مورچه ديگر با همان استعداد غريزه عملي را كه او شروع كرده به پايان مي رساند. پس او مي داند كه بعد از خودش نسل آينده اي وجود دارد كه بايد از مزاياي آن استفاده نمايد. چه داستان درازي، انتها و پاياني هم ندارد ميليونها سال گذشته، ميلياردها سال ديگرخواهد گذشت وهمين برنامه ميليونها بار ديگر تجديد مي شود. پس بايد گفت سير حيات و تكامل پايان ناپذير است. اسرار جهان پاياني ندارد. پس اگر بخواهيم به يك چيز پايان ناپذير برسيم چون انتهايي در بين نيست، به جايي نمي رسيم.(از كتاب مورچگان، نوشته موريس مترلينگ)مورچگان در تابلوهاي نقاشي احمد طباطبايي جايگاه ويژه اي دارند. درنمايشگاهي كه از آثار اين هنرمند(اول تا 23 خرداد)در نگارخانه برگ برپا شد، 36 اثر با اين موضوع به نمايش عمومي درآمد. طباطبايي درمدت 18 سالي كه به نقاشي مي پردازد، همواره بر روي موضوع مورچگان كاركرده است. وي درباره علت انتخاب چنين سوژه اي مي گويد: در يكي ازروزهاي زندگي خود بسيار غمگين بودم و زماني كه به خواب رفتم، مورچه اي را ديدم. سپس تصميم گرفتم طرح آن را بكشم. اين كار به نظرم جالب آمد و از آن روز به بعد اين نوع طراحي را ادامه دادم كه در هربار نقاشي در اين مدلها تغييراتي را ايجاد مي كنم، ضمن اينكه اين حشره به دليل زندگي منظمي كه دارد، برايم جذاب است. نظم يكي از اركان آثار نقاشي طباطبايي است. عليرغم موضوعات ساده، تركيببندي دو بعدي و تنوع كم در رنگ آميزي سطوح، استحكام طرحها ونقوش بر روي پرده اثر نشان از نظمي دروني دارد. اين نظم خود را درآناتومي و اندام مورچگان به نوع ديگري نشان مي دهد. مشخصه اصلي مورچگان دست و پا و تقسيم بندي سه گانه بدن آنها است و مهمتر آنكه روي شش دست و پا راه مي روند. اما در نقاشيهاي طباطبايي آنها روي دوپا مثل انسان مي ايستند. سرهايشان بزرگترين اندام بدنشان است و چشمهابه طور اغراق آميزي در سرجا گرفته است. هدف نقاش از اين تغييرات دراندام مورچگان چيست؟ باآنكه خود نقاش گفته و از نقاشيها استنباطمي شود، موضوع آثار طباطبايي مورچگان است اما در باطن چنين ظاهري، اين انسانها هستند كه در هيبتي حشره گونه در تابلوهاي نقاش نمايشگرگوشه هايي از زندگي خود هستند. آنها با اندام سياه خود در زمينه اي خاكستري بادكنكهاي رنگي به دست دارند و عروسي مي كنند. تغيير دراندام مورچگان باعث شده چهره و حالات سر و صورت تنها اندام بازگوكننده احساسات موضوع در تابلوي نقاشي نباشد بلكه تمام بدن اين مورچه- انسانهاحسي را پديد مي آورند كه در تابلو سايه مي اندازد. احساساتي نظير به دام افتادن در دام يك عنكبوت، مادري كردن، تفاهم ودوستي. نكته ديگر، نقاشي درختان به صورت اسليمي هاي ايراني در حاشيه تابلوهابا خطوط و رنگهايي زنده و شاداب است. اين نقشها در تقابل بصري بامورچه- انسانهاست اما در يك هماهنگي دروني با مفهوم مورچه - انسانهابه تصوير كشيده شده اند. رنگهاي شاد سبز با ميوه هاي سرخ، شكل انساني محيط را افزايش مي دهند اما اين مورچگان كه به طور گروهي در اين فضابه سر مي برند، يك اصل را مي دانند; جاودانگي در زندگي گروهي و انتقال احساسات به ديگران از طريق هنر است. همان راهي كه مترلينگ به آن اشاره كرد."}