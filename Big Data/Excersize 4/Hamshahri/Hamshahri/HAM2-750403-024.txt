{"title":"آتش سوزي درختان جنگلي","text":". خنج(فارس)خبرگزاري جمهوري اسلامي: هزاروهشتصد هكتار از مراتع ودرختان جنگلي كوهستانهاي بخش خنج لارستان در جنوب فارس آتش گرفت. اين آتش سوزي در كوهستانهاي اطراف روستاهاي باغان، خيرآباد و چاه سهم الدين در 45 كيلومتري جنوب غربي خنج رخ داد. به گفته مسئول اداره منابع طبيعي خنج آتش سوزي پس از18 ساعت باهمكاري نيروهاي منابع طبيعي، بخشداري، نيروي انتظامي، آتش نشاني ومردم مهار شد."}