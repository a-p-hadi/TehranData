{"title":"تلاش مجدد احزاب راه راست و مام ميهن براي تشكيل دولت ائتلافي در تركيه","text":". آنكارا- خبرگزاري فرانسه: تانسوچيللر رهبر حزب راه راست و مسعوديلماز رهبر حزب مام وطن درصددند ائتلاف فروريخته راستگرايان تركيه رابار ديگر احياء كنند. مطبوعات تركيه ديروز نوشتند، تماس هاي اوليه بين مقام هاي حزب راه است و مام ميهن انجام شده است. صحنه سياسي تركيه از اواخرپائيز گذشته كه حزب اسلام گراي رفاه درانتخابات پارلماني اين كشور به پيروزي رسيد، پرآشوب شده است و عدم همكاري احزاب راستگرا و چپگرا با حزب رفاه، تركيه را با بحران كابينه روبرو كرده است. ائتلاف شكننده چيللر و يلمازرهبران احزاب راه راست و مام ميهن بيش از سه ماه دوام نياورد و سه هفته پيش سقوطكرد. از آن زمان اربكان رهبرحزب رفاه در صدد تشكيل دولت با كمك يكي از احزابسياسي تركيه است اما تاكنون هيچ حزبي حاضر به شركت در دولت ائتلافي وي و يا حمايت از كابينه اش نشده است."}