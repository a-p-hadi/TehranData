{"title":"رسيدگي به شكايت هاي مردم از كالاي استاندارد شده آغاز شد","text":". سنندج - خبرنگار همشهري: دفاتر رسيدگي به دعاوي كتبي و شكايات تلفني مصرف كنندگان كالاهاي مشمول استاندارد اجباري، از صبح امروزفعاليت خود را درتهران و ادارات كل استاندارد و تحقيقات صنعتي سراسر كشور آغاز مي كند. اين دفاتر، با هدف سرعت بخشيدن به شكايات مردم از تخلفات توليدكنندگان وعرضه كنندگان كالاهاي مشمول ضوابط ومقررات استاندارد اجباري، تاسيس شده وپيام هاي مصرف كنندگان رابه صورت كتبي و تلفني دريافت مي كنند تا با اعزام فوري كارشناس به محل، نقايص كالاها را از نزديك موردبررسي قرار دهند. ساماني سرپرست حقوقي و امور مجلس موسسه استاندارد و تحقيقات صنعتي ايران در سفر به سنندج همچنين اعلام كرد: با شروع به كار دفاتررسيدگي به شكايت از كالاهاي استاندارد شده، چنانچه بازرسان اعزامي نقص كالاي مشمول استاندارد را تاييد كنند، توليدكننده موظف به جبران خسارت خواهد بود و درصورت عدم تمكين، با اعلام جرم عليه فرد خاطي، پرونده از طريق دادگاه مورد رسيدگي قرار خواهد گرفت."}