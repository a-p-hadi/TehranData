{"title":"857 ميليون دلار به توسعه صنعت اختصاص يافت","text":". سرويس اقتصادي: در 82 روز اول امسال 857ميليون دلار از ارز به وزارت صنايع تخصيص يافت كه معادل 25 درصد ارز تخصيصي امسال اين وزارتخانه است. به گزارش خبرنگار ما در 82روز اول امسال 625 ميليون دلارارزصادراتي جاري، 88 ميليون دلار ارز صادراتي براي طرحها، 100 ميليون دلار ارز شناورحساس و ضروري و 44 ميليون دلارارز شناور خودروسنگين توسط وزارت صنايع دريافت شده است. اين خبر مي افزايد: در مدت يادشده مجوز 562 ميليون دلارارز صادراتي از سوي بانك مركزي براي ثبت سفارشهاي دريافتي واحدهاي مختلف صنعتي مختلف صادر شده است. ميزان مجوز صادره از سوي بانك مركزي براي ثبت سفارشهاي واحدهاي صنعتي براي ارز شناور معادل 92 ميليون دلار بوده است. در 82 روز اول امسال همچنين 398 ميليون دلار از طرف واحدهاي صنعتي فلزي، 327ميليون دلار در رشته هاي صنعتي غيرفلزي و 120 ميليون دلاردر زمينه توسعه صنعتي ثبت سفارش دريافت شده است. در همين مدت از كل ثبت سفارشهاي دريافت شده توسطوزارت صنايع 731ميليون دلارآن به بانك مركزي ارسال شده است."}