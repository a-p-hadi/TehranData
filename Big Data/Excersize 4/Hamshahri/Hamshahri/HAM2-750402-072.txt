{"title":"كميسيون اروپا تحريم اقتصادي ايران ازسوي آمريكا را به شدت مورد اعتراض قرارداد","text":"دولت آلمان به مصوبه آمريكا عليه ايران اعتراض كرد. سرويس سياسي: كميسيون اروپادر بروكسل تصويب لايحه تشديد تحريم اقتصادي ايران را از جانب آمريكا به شدت مورد اعتراض قرار داد. به گزارش خبرگزاري جمهوري اسلامي، به نظر كميسيون اروپامقررات جديد آمريكا كه شركتهاي خارج از آن كشور رانيز شامل تحريم ايران مي كندمغاير مقررات سازمان تجارت بين المللي است. سخنگوي كميسيون اروپا گفت: اين حق ما است كه در اين باره از خودواكنش نشان دهيم. با وجود اعتراضات اروپا وژاپن مجلس نمايندگان آمريكاطرح تشديدتحريم عليه ايران وليبي را تصويب كرد. به موجب اين طرح هرشركتي ازهركشوري كه بيش از 40 ميليون دلار در صنايع نفت و گاز ايران سرمايه گذاري كند، مورد تحريم تجارتي آمريكا قرار مي گيرد. همچنين دولت آلمان باانتقادشديد نسبت به مصوبه مجلس آمريكا درمورد تحريم موسساتي كه در ايران و ليبي سرمايه گذاري مي كنند، از خودواكنش نشان داد. وزارت اقتصاد آلمان با صدوراطلاعيه اي اعلام كرد: مصوبه يادشده مجلس آمريكا مغايرحقوق ملل و مقررات نظام بازرگاني جهاني است."}