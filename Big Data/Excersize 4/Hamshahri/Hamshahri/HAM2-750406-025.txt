{"title":"گشتي در دنياي خبرها","text":"فوتبال: خشم مردان انگليس و ضرب و شتم همسران لندن- خبرگزاري فرانسه: اگرامشب در بازي فوتبال نيمه نهائي اروپا، تيم انگليس ازتيم آلمان شكست بخورد، شوهران فوتبال دوست انگليسي انتقام اين باخت را از همسرانشان خواهندگرفت و آنها رازير مشت و لگدقرار خواهند داد به همين جهت دبيركل اتحاديه انجمن هاي پزشكي انگليس - دكتر مك آرمسترانگ - از شوهران انگليسي خواسته است كه انتقام خود را از شكست احتمالي از همسران خودنگيرند. چند روز پيش كه تيم اسكاتلند از تيم انگليس شكست خورد، زنهاي اسكاتلندي ده درصد بيش از گذشته از شوهرانشان كتك خوردند و 27زن مضروب، در بيمارستان ها بستري شدند. انگليسي ها فرداشب از مقابل تلويزيونها دور نخواهند شد و اگر همسران آنها هم در كنارشان باشند، از شدت خشم آنها را كتك خواهند زد! دادگاه صحنه انتقاد از پليس اوتاوا- يك دادگاه كانادايي در شهراوتاوا كه اندره دالر 34 ساله را به اتهام ورود مسلحانه به خانه ژان كره تين نخست وزير كنفدراسيون كانادا محاكمه مي كند، اين روزها به صحنه انتقاد شديد از پليس مبدل شده است كه در محافظت از خانه رئيس دولت كوتاهي كرده بود. آندره يك فرانسوي تبار كانادايي است كه خواهان جدايي ايالت كوبك از كنفدراسيون كاناداست و چون رفراندوم سال گذشته براي اين جدايي با شكست روبه رو شد درصدد كشتن ژان كره تين برآمد كه تلاش شديدي براي شكست خوردن جدايي خواهان كرده بود. وي بدون اينكه ماموري سرراه خود ببيند مسلحانه وارد خانه نخست وزير شد همسر كره تين از صداي پاي او بيدار شد و در اتاق خواب را از پشت قفل كرد و سوت خطر را به صدا درآورد اما از ماموران محافظ خانه خبري نشد. ژان كره تين وسيله اي در اتاق پيدا كرد و آماده دفاع شد كه سرانجام ماموران رسيدند و اندره را دستگير كردند. اندره در آن زمان مدير يك فروشگاه خواربار بود. با اينكه سه روز از محاكمه وي مي گذرد، انتقاداز پليس به قدري زياد است كه نوبت به اصل مطلب كه پرسش از متهم است نرسيده است و روزنامه هاي كانادا فرصت مناسبي براي نشر مشروح انتقاداز پليس را به دست آورده اند. 200 هزار نوجوان آواره. كاراكاس - رويتر: نزديك به 200 هزارنوجوان زير 18 سال كشور نفتخيز ونزوئلا از بيكاري وبي پولي شبهادر حاشيه خيابانها مي خوابند و از راه گدائي، دستفروشي، دزدي و حتي آدمكشي امرار معاش مي كنند. ونزوئلا سه سال بود كه دچار ركود اقتصادي و تورم پول شده بود. فرار دختر ژنرال افقير ازمغرب. مادريد- ماريا دختر 34 ساله ژنرال افقير وزيردفاع پيشين دولت مغرب كه ممنوع الخروج شده بود از طريق دريا با قايق فرار كرد و به اسپانيا رفت تا از آنجا به فرانسه برود. وي با دو تن ديگر ازبستگانش از كشور مغرب فرار كرده است. ژنرال افقير دو دهه قبل، پس ازشكست در يك كودتا بر ضد شاه حسن دوم دستگير شد و دادگاه نظامي او رابه اعدام محكوم كرد. اما بعدا اعلام شد كه در زندان خودكشي كرده است. درپي شكست كودتا، همسر و 18 تن از بستگان افقير نيز زنداني شدند كه بر اثر فشار بين المللي آزادي خود را به دست آوردند، اما مسافرت آنهابه خارج از مغرب بدون اجازه دولت ممنوع بود. هنوز روشن نيست كه چراماريا از مغرب فرار كرده است. وي احتمالا پس از رسيدن به پاريس دست به افشاگري خواهد زد. فرمانداران آمريكا برضد كارخانه هاي سيگارسازي. جكسون - قاضي دادگاهي كه به شكايت ايالت مي سي سي پي آمريكا كارخانه هاي سيگارسازي اين كشور را به محاكمه كشانده است تصميم گرفت جيمي كارتر رئيس جمهوري پيشين آمريكا را به عنوان شاهد به جلسات دادگاه احضار كند. فرماندارمي سي سي پي و فرمانداران هشت ايالت ديگر آمريكا به دادگاه دادخواست داده اند كه هزينه سنگين درمان بيماران ناشي از دود كردن سيگار را ازكارخانه هاي سيگارسازي بگيرد. در آمريكا هرساله صدها ميليارد دلار صرف درمان اين قبيل بيماران مي شود فرمانداران ايالتهاي ديگر آمريكا هم گفته اند كه به اين فرمانداران 9گانه خواهند پيوست. پيش بيني مي شود كه سران بسياري از انجمنهاي پزشكي، دانشمندان محيطزيست و اعضاي سنا ومجلس نمايندگان آمريكا به عنوان تماشاگر در جلسات اين دادگاه حضوريابند. منع كارمندان آمريكايي ازدوستي با روسها. لندن - تايمز چاپ لندن فاش كرد كه دولت آمريكا كارمندان ووابستگان خود در روسيه را از دوستي نزديك و مراوده با روسها برحذرداشته و خطر تشديد فعاليتهاي جاسوسي روسيه بر ضد آمريكا را به آنهاگوشزد كرده است اين اخطاريه احتمالا به علت تحولات تازه در نظام امنيتي روسيه صادر شده است تايمز نوشته است: دولت آمريكا به كارمندان خود در روسيه تاكيد كرده است كه روسيه يك تهديد جاسوسي نسبت به آمريكا بود، بنابراين بايد هرگونه تماس دوستانه و خانوادگي گزارش شود. 68 دولت سرخپوستي در آمريكا. سوسيتي - بازماندگان سرخپوستان آمريكا(ايالات متحده)از كشتارمهاجران اروپايي در چهار سده گذشته كه بيش از يك ميليون نفرند ودر نقاط معيني(رزرويشن)زندگي مي كنند توسط 68 دولت قبيله اي اداره مي شوند كه قوانين ويژه خود را به اجرا در مي آورند نه قوانين دولت آمريكا را. حدود يك قرن است كه دولت آمريكا به سرخپوستان اين كشوركه بوميان اين سرزمين هستند تابعيت خود را داده است، اما بسياري ازسرخپوستان مي گويند: آنها هستند كه بايد بر اقامت مهاجران اروپايي درسرزمين اجداديشان صحه بگذارند نه اين كه تبعه آنها شوند. هنوز بعضي از سرخپوستان قراردادهاي دو قرن پيش را كه به آنها در اراضي شان استقلال داده شده و ملتي جداگانه و صاحب حق خوانده شده اند معتبرمي دانند. كمبود آب آشاميدني شهرهاي انگليس را تهديد مي كند. لندن - گرم شدن هواي انگليس شهرداريهاي شهرهاي اين كشور رانگران و كلافه كرده است، زيرااز آن بيم دارند كه دچار كمبودآبشوند و مردم در زحمت افتند. سال گذشته به علت گرمي هوا و كمبودبارندگي، انگليس دچار كمبود آب شد و مقررات سختي را براي مصرف آببه مورداجرا گذارد، چيزي كه انگليسي ها از آن نفرت دارند."}