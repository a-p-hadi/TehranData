{"title":"در جمع اعضاي ستاد برگزاري مراسم هفتم تير ماه رئيس مجلس ياد و خاطره شهيدان هفتم تير را گرامي داشت","text":". سرويس سياسي: شهيدان عظيم الشان هفتم تير الگو و مايه افتخار نظام جمهوري اسلامي هستند و فداكاريهاي آنها نبايد هرگز فراموش شود. آقاي ناطق نوري روز سه شنبه بااشاره به اين موضوع در اظهاراتي درجمع اعضاي ستاد برگزاري مراسم هفتم تير و خانواده هاي شهيدان اين فاجعه، ياد و خاطره آنان بويژه شهيد مظلوم آيت الله دكتر بهشتي راگرامي داشت و اظهار اميدواري كرد كه نمايندگان مجلس پنجم پاسدار خون و ادامه دهنده راه آن شهيدان باشند. وي ضمن اشاره به توجه و عنايت ويژه قرآن به مساله سبقت درايمان وجهاد گفت: كساني كه درشرايط سخت و تاريك براي پي ريزي اسلام سرمايه گذاري و تلاش كردند، ارزش والا و بالايي دارند. آقاي ناطق نوري در اين ديداراز اقدامات كميته هاي هفتگانه ستادبرگزاري مراسم هفتم تيرتقدير كرد و از آنها خواست كارخود رابه صورت جدي براي رسيدن به اهداف عاليه شهيدان حزب جمهوري اسلامي ادامه دهند. پيش از سخنان رئيس مجلس شوراي اسلامي، حجت الاسلام فردوسي پور مسئول ستاد برگزاري مراسم هفتم تير گزارشي در مورد عملكردو برنامه هاي اين ستاد ارائه كرد."}