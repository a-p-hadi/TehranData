{"title":"ديدار حافظ اسد با شاه حسين و عرفات درقاهره","text":"مقام هاي مصري اعلام كردند حسين شاه اردن وحافظ اسد رئيس جمهوري سوريه ديروز براي نخستين بار پس ازدو سال تيرگي روابط ديداركردند. به گزارش خبرگزاري فرانسه ازقاهره، اين ديدار كمي پيش ازآغازكنفرانس سران عرب درقاهره صورت گرفت. اين ديدار به وسيله حسني مبارك رئيس جمهوري مصربرنامه ريزي شد ومحل آن در يك هتل پنج ستاره در قاهره بود. دو طرف مذاكرات خود رامفيد و مثبت دانستند. حافظ اسد همچنين براي نخستين بار از سپتامبر 1993، درحضورحسني مبارك باياسرعرفات رهبر ساف ملاقات كرد. نبيل شعث وزير برنامه ريزي و همكاري بين المللي حكومت عرفات پس ازاين ديدار گفت: موضع رئيس جمهوري سوريه در مورد مساله فلسطين ورهبري آن كه از سوي رئيس جمهوري سوريه ابراز شد، مثبت بود و سوريه از توافقنامه هايي كه بين حكومت خودگردان و اسرائيل امضا شده است، پشتيباني مي كند. وي افزود: سوريه همچنين از ايجاد يك كشور مستقل فلسطيني كه پايتخت آن بيت المقدس باشد، پشتيباني مي كند."}