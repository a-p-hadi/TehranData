{"title":"با اجراي يك طرح تحقيقاتي - زيست محيطي درفاضلاب كشتارگاه اصفهان براي نخستين بارماده، گرانول در فاضلاب يك كشتارگاه بدست آمد","text":". سرويس شهري: پس از يك سال تلاش تحقيقاتي به روي يكي از طرحهاي زيست محيطي، ماده گرانول از فاضلاب كشتارگاه اصفهان بدست آمد. محمدكرباسي رئيس شوراي تحقيقات آب و فاضلاب استان به خبرنگار اعزامي همشهري گفت: جمعي از استادان دانشگاه و كارشناسان شركت آب و فاضلاباين استان براي اولين بار موفق به تشكيل توده هاي متراكم باكتريايي موسوم به گرانول در فاضلاب كشتارگاه اصفهان شدند. وي افزود: گرانول بدست آمده حاوي گونه هاي متعددي از باكتريهايي است كه به صورت همزيستي در پسابها فعاليت مي كنند و به دليل داشتن سرعت ته نشيني زياد، سرعت جريان فاضلاب بيشتري را مي توانند تحمل كنند و درنتيجه غلظت انبوه تري از ميكروارگانيسم ها را مي توان در فضاي كوچكتري حفظ نمود و به اين طريق ميزان فاضلاب بيشتري را با هزينه كمتري تصفيه نمود. همچنين دكتر ايوب تركيان مجري طرح تصفيه پذيري فاضلاب كشتارگاه اصفهان گفت: گرانول ياد شده از طريق بكارگيري روش موسوم SBبه A4 و باطراحي، ساخت و راه اندازي دستگاهي به ظرفيت 500ليتر بدست آمد. در اين روش فاضلاب از قسمت پايين به بالاي دستگاه راكتور وارد شده، به سمت بالا جريان پيدا مي كند و درمدت زمان حركت پايين به بالاي فاضلابدر داخل راكتور، ميكروارگانيسم هاي بي هوازي با آلاينده هاي تجزيه پذيرتماس پيدا مي كنند و آنها را از بين مي برند. دكتر تركيان در تشريح برخي از ويژگيهاي اين ماده مفيد(گرانول)گفت: اندازه اين گرنول ها 1تا 3 ميليمتر و سرعت ته نشيني آن 20تا 30متر درساعت است."}