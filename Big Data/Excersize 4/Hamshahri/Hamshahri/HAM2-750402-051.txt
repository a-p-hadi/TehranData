{"title":"احداث يك پل و سالها رنج وزحمت براي مردم","text":"پل روگذر جاده كرج - فرديس در تقاطع راه آهن كه طبق تابلوهاي نصب شده در محل احداث، قرار بود ظرف 28 ماه آماده بهره برداري شودو با گذشت ماهها از موعد تحويل، هنوز به پايان نرسيده و مشكلات چندگانه اي براي مردم پديد آورده است؟1- بسته بودن راه اصلي و هدايت هزاران اتومبيل به يك مسيرفرعي غيرمهندسي و باريك وخطرناك. 2- در مسير سابق قبل از احداث پل، اتومبيلها تنها از روي يك خط آهن عبور مي كردند و معطلي آنها كوتاه بود اما در مسير فرعي ناگزير به عبور از روي دو خطآهن در كنار ايستگاه هستند و مانور قطارها در داخل ايستگاه، معطلي و سرگرداني مسافران را چند برابر كرده است. 3- مسير فرعي بسيار طولاني و پر دست انداز است و به جلوبندي و فنرها وكمك فنرهاي اتومبيل ها به شدت آسيب مي رساند و ميليونها تومان خسارت ازاين بابت تا به حال به مردم وارد شده است. 4- مصرف بنزين اضافي به خاطرطولاني بودن مسير فرعي و معطلي درايستگاه راه آهن كرج، مخارجي كاملا غيرضروري را همه روزه به مردم تحميل مي كند و ساعتها وقت آنها در محل راه بندان ايستگاه هدرمي رود. 5- صدها مغازه كه در دوطرف محل احداث پل قرار دارد، سالهاست به علت قطع عبور ومرور، كسب و كار خود را تعطيل كرده اند و آواره شهرهاي ديگر براي گذران زندگي هستند. 6- هزينه رفت و آمد هزاران ساكن شهركهاي جنوب كرج كه ناگزير به استفاده از اين مسيربراي رفتن به محل كار خودهستند، به خاطرمسدود بودن راه اصلي افزايش پيدا كرده و در مجموع اگر محاسبه شود، مردم چند برابر هزينه احداث پل تا حال خسارت پرداخت كرده اند. ساكنان شهركهاي جنوب كرج درسالهاي گذشته چندبار به طور جدي مشكل كندي پيشرفت عمليات احداث پل را با نمايندگان مجلس و مسئولان وزارت راه و فرمانداري كرج در ميان گذاشته اند اما تا به حال تاثير چنداني نداشته و پل جاده كرج - فرديس حدود چهار سال است به عنوان مهمترين مشكل در امر آمد و شد مردم خودنمايي مي كند. كرج- خبرنگار همشهري"}