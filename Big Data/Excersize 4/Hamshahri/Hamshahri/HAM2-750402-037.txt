{"title":"ابراز نگراني كمونيستها نسبت به تغييرات ناگهاني در كادر امنيتي روسيه","text":"ژنرال لبد: با توطئه گران بيرحمانه برخورد خواهد شدگنادي زوگانف رهبر حزبكمونيست روسيه گفت: اعضاجناح كمونيست دوما با احضارويكتور چرنوميردين نخست وزير روسيه خواستار توضيح وي درباره عزل و نصبهاي اخير در ميان مقامات امنيتي خواهند شد. به گزارش خبرگزاري جمهوري اسلامي از مسكو، رهبر حزبكمونيست، عزل سه نفر ازمقام هاي ارشد امنيتي روسيه را كه روز پنجشنبه توسط يلتسين انجام شد، يك كودتاي درباري ناميد و آن را نشانه نااميدي رئيس جمهوري از پيروزي در دور دوم انتخابات دانست. يلتسين روز پنجشنبه، مسئولان گارد امنيت كرملين، سرويس امنيت فدرال روسيه و معاون نخست وزير در امور صنايع نظامي را به دليل ناتواني درانجام وظيفه بركنار كرد. وي روز سه شنبه نيز دبير شوراي امنيت و دستيار امنيتي خود راعزل وبا استعفاي وزير دفاع موافقت كرد. از سوي ديگر، در پي تغييرات ناگهاني در كادر رهبري امنيتي روسيه، ژنرال الكساندر لبد در مصاحبه اي با هشدار به افراد توطئه گر گفت: باكساني كه بخواهند كشور را به سوي هرج و مرج بكشانند، بيرحمانه برخوردخواهد شد. به گزارش واحد مركزي خبر به نقل از شبكه تلويزيوني بي بي سي، لبد افزود: ما نخواهيم گذاشت كه عده اي ماجراجو از وضع كنوني در كشوربهره گيرند. وي همچنين در مصاحبه باتلويزيون دولتي مسكو گفت: ازهرگونه تلاشي براي برگزار نشدن دور دوم انتخابات رياست جمهوري روسيه، جلوگيري مي كند."}