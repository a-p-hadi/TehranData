{"title":"پول و طلاي نازيها در بانكهاي سويس !","text":". لندن - به گزارش روزنامه آبزرور چاپ لندن، چند بانك سويسي متهم شده اند كه در جريان جنگ دوم صدها ميليون دلار پول وجواهرات و طلا ازگردانندگان آلمان نازي به عنوان سپرده دريافت كرده و تا اين لحظه دراين باره اشاره اي نكرده اند بيشتر اين پولها و اشياء قيمتي ازكشورهاي تحت اشغال نازيهاخارج شده است. پولها درحسابهاي بانكي واشياء قيمتي در صندوقهاي امانات بانكها نگهداري مي شود. گردانندگان آلمان نازي پس از آنكه احساس كردند كه رايش در سرازيري شكست و سقوطقرار گرفته است به خارج ساختن پول و اشياء گرانبهائي كه به دست آورده بودند و سپردن آنها به بانكهاي كشور بي طرف سويس پرداختند، اماپس از پايان جنگ جرات و يا فرصت مراجعه به اين بانكها را پيدانكردند و اين ثروت بادآورده بيش از 50 سال است كه در آنجا باقي مانده است. تنها 123 ميليون دلار پول به ارزش سال 1943 از بلژيك به سويس منتقل شده است. يك مورد ديگر طلائي به ارزش 70 ميليون دلار سال 1944 است و... شوراي بانكهاي سويس پذيرفته است كه همه اين حسابها وصندوقهاي امانات كشف و آنها را در اختيار يك دادگاه ويژه قراردهد."}