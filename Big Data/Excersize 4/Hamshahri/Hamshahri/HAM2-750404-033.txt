{"title":"آمريكا ناوهاي موشك انداز در خليج فارس مستقر مي كند","text":"روزنامه واشنگتن پست در شماره ديروز خود نوشت: نيروي دريايي آمريكاسرگرم ساخت ناوهاي موشك اندازي است كه از راه دور هدايت مي شوند وقادرند هر يك تا 500 فروند موشك شليك كنند. به گزارش خبرگزاري فرانسه، هزينه ساخت هر يك از اين ناوها، 550 ميليون دلار برآورد شده است و هزينه اين طرح ممكن است بالغ بر 5/3 ميليارد دلار شود. واشنگتن پست نوشت: اين ناوهابدون خدمه است و با رادار نمي توان آنهارا پيدا كرد. واشنگتن پست به نقل از منابع نيروي دريايي آمريكاهمچنين نوشت: اين ناوها در وهله نخست ماموريت خواهند داشت كه دركرانه هاي دو كره، خاورميانه يا خليج فارس لنگر بيندازند و نقش آنهاكند كردن هرگونه تهاجمي مانند تهاجم عراق عليه كويت است، تا نيروهاي تقويتي امريكا برسد."}