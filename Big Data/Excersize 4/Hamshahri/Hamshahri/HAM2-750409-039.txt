{"title":"وزير خارجه انگليس: دولت نتانياهو مشكلات بسيار جدي در روند صلح خاورميانه ايجادمي كند دو مشاور بلندپايه نتانياهو باياسرعرفات در غزه ملاقات كردند","text":"مالكوم ريفكيند وزير خارجه انگليس ديروز گفت: دولت بنيامين نتانياهو مشكلات بسيار جدي در روند صلح خاورميانه ايجاد خواهد كرد. به گزارش خبرگزاري فرانسه، ريفكيند طي مقاله اي درباره نقش انگليس درخاورميانه در روزنامه گاردين نوشت: سياست دولت جديد اسرائيل قاطع است وهيچ توافقي درباره بيت المقدس و جولان و هيچ مذاكره اي درباره تاسيس كشور فلسطين نخواهد كرد. ريفكيند افزود: اگر اين موضع نهايي اسرائيل باشد، مذاكره بسيار دشوار خواهد بود. در همين حال، فاروق قدومي رئيس دايره سياسي سازمان آزاديبخش فلسطين در وين گفت: نتانياهو درصدد است با درخواست انجام اقدام بين المللي عليه سوريه، درهاي صلح را ببندد. قدومي پس از ملاقات باولفگانگ شوسل وزير خارجه اتريش گفت: نتانياهو براي صلح آماده نيست و به جاي آن كه به نفع روند صلح تلاش كند درصدد ايجاد انگيزه براي خشونت وافزايش تنش است. از سوي ديگر مطبوعات سوريه از ضعف و سستي وارن كريستوفر وزير خارجه آمريكا در برابر مواضع انعطاف ناپذير نخست وزيررژيم صهيونيستي در مورد صلح خاورميانه انتقاد كردند. روزنامه البعث ارگان حزب حاكم سوريه نوشت: وزير خارجه آمريكا درديدار روز سه شنبه خود از فلسطين اشغالي در برابر مواضع خصمانه نتانياهو نسبت به اصول صلح، از خود ضعف، ترديد و خوش خدمتي زايدالوصفي نشان داد. اين در حالي است كه محمد سلمان وزير اطلاعات سوريه در قاهره تاكيدكرد: كشور متبوعش نبرد خود را عليه صهيونيسم بين الملل ادامه مي دهد وبهاي آنرا نيز خواهد پرداخت. به گزارش خبرگزاري فرانسه هنگامي كه ازوي در باره انفجارهاي اخير سوريه سئوال شد، سلمان پاسخ داد: صهيونيسم بين الملل در هرجايي حضور دارد. وي اضافه كرد: هرگونه موضع ملي اعراب بهايي دارد و ما مبارزه خودرانه تنهاعليه اسرائيل بلكه عليه صهيونيسم بين الملل ادامه مي دهيم. از طرف ديگر، رسانه هاي گروهي رژيم صهيونيستي ديروز اعلام كردند 2 تن از مشاوران بلندپايه نتانياهو به طور محرمانه باياسرعرفات رئيس دولت خودگردان فلسطيني در غزه ديدار كردند. به گزارش خبرگزاري فرانسه، دوري گلد وگيدئون عزرا پنجشنبه شب با عرفات گفت و گو كرد. گلد مسئول ارتباط با فلسطينيان و عزرا يكي از روساي پيشين شين بت است كه اكنون مشاور امنيتي نخست وزير رژيم صهيونيستي است. در همين حال، 8 فلسطيني صبح ديروز در الخليل در پي پرتاب سنگ به سربازان رژيم صهيونيستي بازداشت شدند. اين زد و خوردها در حالي صورت مي گيرد كه اسرائيل هنوز اعلام نكرده است آيا الخليل را طبق موافقتنامه، طابا تخليه مي كند يا خير."}