{"title":"يكپارچه سازي اراضي هزينه توليدكشاورزي را نصف مي كند","text":". سرويس اقتصادي: از طريق تشكيل شركتهاي تعاوني توليد روستايي و باتغيير شيوه كشت سنتي در اراضي كوچك به كشت صنعتي در اراضي بزرگتر ومناسب توليد، هزينه توليد در بخش كشاورزي به طور متوسط 50 درصد كاهش يافته است. . حسن فرقاني نژاد معاون دفترامور شركتهاي سهامي زراعي وتعاوني توليد در وزارت كشاورزي به خبرنگار ما گفت: در حال حاضر يكي ازمشكلات مهم در بخش كشاورزي كشور، پراكندگي و كوچك بودن اراضي زراعي است. در اين نوع اراضي امكان استفاده مطلوب از ماشين آلات كشاورزي وكشت مكانيزه، استفاده بهينه از آب و خاك و ديگر نهاده هاي توليدعمدتا مقرون به صرفه نيست. وي گفت: در حال حاضر حدود 10درصد از اراضي كوچك و پراكنده كشاورزي به شكل مرز، پشته وجوي آب بدون استفاده باقي مانده است در حالي كه با يكپارچه سازي اراضي كوچك در قالب شركتهاي تعاوني توليدكشاورزي اين سطوح به سطح زير كشت افزوده مي شود. وي گفت: بر طبق آمار موجود از7 ميليون هكتار اراضي آبي كشورحدود94 درصد را اراضي كوچك وپراكنده تشكيل مي دهد و حدود 650 هزارهكتار از اين اراضي به صورت مرز و پشته و جوي آب بدون استفاده باقي مي ماند. فرقاني در ادامه گفت: بازدهي آبياري به شيوه سنتي و درقطعات كوچك حدود 25 تا 30درصد است در حالي كه اين ميزان بااستفاده از روشهاي آبياري تحت فشار و در قطعات بزرگ، تا 70 درصد افزايش مي يابد. وي گفت: در مجموع بايكپارچه سازي اراضي در قالبشركتهاي تعاوني توليد روستايي و بااستفاده از كشت مكانيزه واستفاده، بهينه از آبو خاك، توليد كشاورزي بين 3 تا 3 برابر افزايش يافته است. وي گفت: تاكنون 226 شركت تعاوني توليد روستايي در كشورتاسيس شده و 103 شركت جديدنيز در حال راه اندازي است. وي در پايان گفت: هر شركت تعاوني مي تواند با توجه به سرمايه اوليه خود بين 40 تا 50 ميليون تومان تسهيلات بانكي براي خريد ماشين آلات كشاورزي دريافت كند."}