{"title":"واكنش روسيه نسبت به مخالفت آمريكا باانتخاب مجدد پطرس غالي","text":"دولت روسيه ديروز اعتراض آمريكا را نسبت به انتخاب مجدد پطرس غالي بعنوان دبيركل سازمان ملل متحد يك مساله بي سابقه و تجاوز از حد مجازتوصيف كرد. به گزارش خبرگزاري فرانسه از مسكو خبرگزاري اينترفاكس به نقل از يك مسئول وزارت خارجه روسيه كه نخواست نامش فاش شود گزارش داد كه اعضاي دائم شوراي امنيت سازمان ملل متحد تاكنون سابقه نداشته آشكارا مواضع خود را در مورد انتخاب دبيركل سازمان ملل اعلام كنند. خبرگزاري اينترفاكس همچنين بنقل از منابع روسي گفت پطرس غالي درخلال ديدار خود از مسكودر ماه مه گذشته حمايت روسيه براي انتخابمجدد خود را بدست آورده است. در مقابل، آمريكا مخالفت كامل خود رابا انتخاب مجدد پطرس غالي اعلام كرده است. سخنگوي كاخ سفيد گفته است بيل كلينتون رئيس جمهوري آمريكا خواهان رهبري جديد براي سازمان ملل است و هرگاه ضروري باشد براي جلوگيري از انتخاب مجدد غالي از حق وتواستفاده خواهد كرد. پطرس غالي پيش از اين اعلام كرده بود تصميم دارد براي باردوم كانديداي دبيركلي سازمان ملل شود. روتاروهاشيموتو نخست وزيرژاپن نيز ديروز گفت: واشنگتن ممكن است از حق وتو براي جلوگيري از انتخاب مجدد پطروس غالي به دبير كلي سازمان ملل استفاده كند. به گزارش خبرگزاري فرانسه، هاشيموتو همچنين گفت: توكيو درباره احتمال نامزدي ساداكواوگاتا محتاطانه عمل خواهدكرد. اين در حالي است كه پطروس غالي از آمريكا خواست مخالفت با انتخابمجدد وي به عنوان دبير كل سازمان ملل را كنار نهد. به گزارش آسوشيتدپرس از بن، دبير كل سازمان ملل پيش ازملاقات بارومن هرتزوگ رئيس جمهوري آلمان گفت: من اميدوارم دولت كلينتون عقيده خود را تغيير دهد. در اين حال، خانم گروهارلم بروندتلاند نخست وزير نروژ اعلام كردكه نامزد دبيركلي سازمان ملل نيست، اما روزنامه لاستامپا چاپ رم نوشت: خانم سوزانا انيلي وزير خارجه سابق ايتاليا يكي از نامزدهاي مقام دبير كلي سازمان ملل است."}