{"title":"هجوم كره اي ها به بازار اتومبيل اروپا","text":". واحد رسانه هاي خارجي همشهري: برقراري محدوديتهاي تجاري در بخش خودرو در اروپا باعث كاهش فروش اتومبيلهاي ژاپني در اين قاره شده است. اما در اين حال توليدكنندگان كره اي توانسته اند بازارهاي مستحكمي در اروپا پديد آورند. به گزارش تلويزيون سي ان ان، آمار فروش اتومبيل سازان كره اي بسيارگوياست. در حال حاضرفروش خودروهاي سه شركت كره اي روي هم رفته بيشتر از فروش مزدا، ولوو يا هونداست. هيونداي، دوووكيا نزديك 2درصد فروش بازار خودرو اروپا را به دست آورده اند. تا شش سال پيش خودروي كره اي براي فروش در اروپا عرضه شده بود. انتظارمي رود، ظرف 4 سال آينده حدود 3ميليون دستگاه خودروي كره اي دراروپا فروخته شود. اين ارقام شايد چندان زياد نباشد، اما رشدشتابآميز فعاليت كره ايها دراين زمينه در اروپا از چشم خودروسازان و سياستمداران اروپايي دور نمانده است."}