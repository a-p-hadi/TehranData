{"title":"در پانزدهمين سالگرد شهادت مظلومانه دكتربهشتي و يارانش مراسم بزرگداشت شهيدان هفتم تير برگزار شد","text":". سرويس سياسي: مراسم بزرگداشت شهيدان مظلوم هفتم تير بعدازظهرپنجشنبه در كنار بناي يادبود آن شهيدان جاودانه تاريخ در گلزار بهشت زهراي تهران برگزار شد. در اين مراسم كه با حضور خانواده هاي گرامي شهيدان هفتم تير و جمع زيادي از گروههاي مختلف امت شهيدپرور تشكيل شد حجت الاسلام صديقي رئيس دادگاههاي تجديد نظر تهران در سخناني بااشاره به ويژگيهاي كم نظير شهيد بهشتي شهادت مظلومانه وي و يارانش درسال 1360 را نقطه عطفي در تاريخ انقلاب اسلامي دانست و خواهان ادامه راه آن بزرگواران شد. آيت الله يزدي رئيس قوه قضائيه نيز در ديدار با خانواده معظم شهداي فاجعه هفتم تير گفت: فاجعه هفتم تير اصل انقلاب را بيمه كرد وگستردگي توطئه هاي دشمنان را يادآور شد. در اين ديدار فردوسي پور مسئول ستاد بزرگداشت شهداي هفتم تير گزارشي از برنامه هاي ويژه اين ستاد را به اطلاع رئيس قوه قضائيه رساند. همچنين به همين مناسبت شبگذشته مراسم بزرگداشتي از سوي خانواده محترم شهيد مظلوم آيت الله دكتر بهشتي در مسجدقبا تهران برگزارشد."}