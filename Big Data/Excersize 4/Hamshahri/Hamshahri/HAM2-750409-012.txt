{"title":"روسيه بيش از 120 ميليارد دلار بدهي خارجي دارد","text":". مسكو- خبرگزاري جمهوري اسلامي: گزارش وزارت اقتصاد روسيه حاكي است كه اين كشور 4/120 ميليارد دلار بدهي خارجي دارد. 103 ميليارد دلار اين بدهي مربوط به ديون برجاي مانده از زمان شوروي سابق است كه 42 ميليارد دلار آن به اعضاي باشگاه پاريس، 35 ميليارددلار به باشگاه لندن، 6/16 ميليارد دلار به اعضاي پيمان منحله كومكون، 1/4 ميليارد دلار به دولتهاي خارج از سه گروه يادشده و 3/5 ميليارددلار به شركتهاي بين المللي فروشنده كالا تعلق دارد. روسيه همچنين از زمان كسباستقلال خود در سال 1992 ميلادي 4/17ميليارد دلار بدهي خارجي به بار آورده است كه 4/11 ميليارد دلار به سازمان هاي پولي بين المللي و 6 ميليارد دلار به دولتهاي خارجي مربوطمي شود. روزنامه كامرسانت ديلي مي نويسد: دولت روسيه در يك سال اخير توازن نسبي در افزايش نيافتن بدهي هايش بوجود آورده است به طوري كه حجم كل آنها از 9/119 ميليارد دلار در ماه نوامبر 1995 به 6/120 ميليارددلار در ماه ژانويه بالغ شد. روسيه همچنين در طي چند سال اخير مقدار بدهي هاي شوروي سابق را از9/108 ميليارد دلار به 103 ميليارد دلار كاهش داده است. در اين حال دوماي كشوري روسيه در بودجه سال جاري به دولت اجازه داده است تا ميزان بدهي هاي خود را با جلباعتبارهاي خارجي تا 129ميليارددلار افزايش دهد. روسيه در زمان انحلال شوروي باتملك دارايي هاي آن، پرداخت تمام بدهي هاي آن را نيز به عهده گرفت و اكنون مقام هاي اين كشورمي گويند بايد زمينه دريافت مطالبات شوروي سابق از كشورهاي ديگر كه اكثرا جهان سومي هستند فراهم شود. مسكو در اين باره تاكنون تنهابا نيكاراگوا به توافقاتي دست يافته است. يكي از مهمترين زمينه هايي كه مقامات دولت روسيه براي حل اين موضوع طلب مي كنند، عضويت در باشگاه پاريس است و از گروه هفت خواسته شده است تا در مورد برآورده شدن اين خواسته حمايت لازم به عمل بيايد."}