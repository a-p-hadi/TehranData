{"title":"حادثه رانندگي در شهرك قدس تهران","text":"در يك حادثه رانندگي در شهرك قدس - خيابان ايران زمين - برخورد 5دستگاه وسيله نقليه سه كشته و مجروح برجاي گذارد. به گزارش روابط عمومي سازمان آتش نشاني تهران چون چند تن ازسرنشينان خودروها در خودرو محبوس شده بودند ماموران ايستگاه هاي 25 و8 آتش نشاني پس از خارج كردن مجروحان از وسايل نقليه توسط اورژانس تهران به بيمارستان اعزام شدند. مشخصات خودروهاي آسيبديده عبارتند از: مرسدس بنز شماره 71565 تهران 21، هوندا شماره 966 ج 19 تهران 11، فوردتانوس شماره 27563، پاترول شماره 85344 تهران 29 و تاكسي شماره 28775 تهران 11. در اين حادثه راننده تاكسي بنام محمود بابايي بلاغي 45 ساله براثر شدت صدمات وارده در دم جان سپرد و دو تن از سرنشينان خودروها مجروح شدند كه به بيمارستان انتقال يافتند. علت بروز حادثه از سوي كارشناسان راهنمايي و رانندگي تحت بررسي است."}